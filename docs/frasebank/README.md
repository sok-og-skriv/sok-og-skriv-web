# Akademisk frasebank

Her finner du eksempler på fraser, setninger og vendinger som er ofte brukt i akademiske tekster, delt inn i temaer som kan være til hjelp når du skal strukturere teksten din. Frasene er faguavhengige og nøytrale, og kan brukes uten henvisning til frasebanken. Som regel må de tilpasses tekstens formål og din egen skrivestil. 

Temaer:

1. Gjengi tidligere studier uten å ta stilling
2. Gjengi tidligere studier og støtte seg på disse
3. Være kritisk til tidligere studier
4. Definere begreper
5. Beskrive metode og metodevalg
6. Sammenligne 
7. Gi eksempler
8. Skape flyt i teksten
9. Beskrive resultater i tallmateriale
10. Drøfte funn og resultater
11. Argumentere for påstander
12. Nyansere, ta forbehold eller vise usikkerhet rundt resultater
13. Konkludere argumentasjonsrekke
14. Avslutning eller konklusjon

For phrases in English, we recommend the Academic Phrasebank from the University of Manchester: [https://www.phrasebank.manchester.ac.uk/](https://www.phrasebank.manchester.ac.uk/)

## 1. Gjengi tidligere studier uten å ta stilling

Disse frasene kan du bruke når du skal presentere andres ideer eller forskning på en nøytral måte:

- En vanlig/gjengs/utbredt oppfatning er ...
- Ifølge nyere/enkelte/en rekke studier ... [referanse til studiene]
- Noen/mange (forskere/fagpersoner på feltet) hevder/legger vekt på at ... [referanse til studiene]
- Et (relativt) vanlig synspunkt er ...
- Denne sammenkoblingen mellom ... går igjen hos flere [forskere/fagpersoner]
- Diskusjonen dreier seg om ...

## 2. Gjengi tidligere studier og støtte seg på disse

Disse frasene kan brukes til å introdusere ideer som du er enig i og bygger videre på:

- Som Hansen (2020) har påvist/vist/dokumentert ...
- Med tilslutning til Hansen (2020) kan det hevdes at ...
- Jeg vil legge Gundersens definisjon til grunn når jeg skal diskutere X
- Her støtter jeg meg på / tar jeg utgangspunkt i ...
- Gundersens skille mellom X og Y kan brukes til å forklare ...
- Et viktig premiss for denne undersøkelsen er teori X, som ...
- Med utgangspunkt i ... (Hansen, 2020) 

## 3. Stille seg kritisk til tidligere studier mv.

Disse frasene kan du bruke når du skal vise svakheter ved tidligere studier, og dermed underbygge relevansen av ditt eget prosjekt:

- De fleste studiene innenfor \*feltet\* har (kun) fokusert på ...
- En svakhet ved en slik tilnærming, er at ...
- Denne tilnærmingen kan være mangelfull i den grad/dersom/i tilfeller der ...
- En begrensning ved en slik tilnærming ...
- Tidligere forskning/studier har vært begrenset til ...
- Forskningen er imidlertid lite spesifikk når det gjelder ...
- \*Feltet ditt\* er et relativt nytt forskningsfelt, og har derfor ingen/lite ...
- Tidligere studier har hatt en tendens til å fokusere på X heller enn Y
- Tidligere studier er ufullstendige når det gjelder ...
- Gundersen tar ikke hensyn til at ... Hun undersøker heller ikke ...
- Den eksisterende forskningen forklarer ikke hvordan/hvorfor ...
- Studier som er gjort innenfor \*feltet\* har for det meste vært deskriptive ...
- Det har ikke vært mulig å replisere/generalisere disse funnene, fordi ...
- Tidligere studier har stort sett ikke tatt hensyn til ...
- Resultatene er basert på data fra (f.eks. 1990), og det er usikkert om det ville sett likt ut i dag ...
- Dette er et kontroversielt tema, og forskere har ikke blitt enige om ...
- Gundersen anerkjenner ikke at ...
- Gundersen overser at ...
- En svakhet ved studien er/ser ut til å være ...
- Studien forklarer ikke hvordan (x skiller seg fra y) ...
- Gundersen tar ikke høyde for at ...
- Gundersen forklarer ikke hvordan ...

**Disse frasene kan du bruke for å introdusere problemer/begrensninger ved teori, metode, forklaringer eller argumenter:**

- En viktig/stor svakhet/problem/mangel ved teorien/metoden/forklaringen/argumentet er ...
- Teorien forklarer ikke i tilfredsstillende grad hvordan ...
- En mulig kritikk av (teorien) er at ...
- Et spørsmål man må/kan stille, er ...
- Gundersens argument baserer seg i for stor grad på ...
- En begrensning ved forklaringen er ...
- Teorien tar ikke høyde for ...


**Disse frasene kan du bruke for å komme med konstruktive forslag til endring:**

- Studien ville vært mer interessant/relevant dersom ...
- Dersom studien hadde fokusert på ... kunne man ...
- Undersøkelsen kunne med fordel ...
- Spørsmålet bør snarere være ...


## 4. Definere begreper

Disse frasene kan du bruke når du skal definere et begrep

- **\*** Begrepet\* (kan) defineres (ofte, vanligvis, gjerne) som ...
- En vanlig definisjon av \*begrepet\* er ...
- Mange har definert \*begrepet\* som ...
- Definisjonen jeg anvender her, er ...
- Gundersen (2002) definerer \*begrepet\* som ...
- Med begrepet \*begrepet\* mener vi her...


## 5. Beskrive metode og metodevalg

Disse frasene kan du bruke når du skal beskrive tidligere brukte metoder:

- Det fins flere metoder for måling av X, som \*metode\*, \*metode\* og \*metode\*
- Mange har brukt \*metoden\* for å måle ...
- En mye brukt metode for å undersøke ... er \*metoden\*.
- \*Metoden\* er den beste/vanligste/mest brukte metoden for å undersøke ...

Disse frasene kan du bruke for å begrunne ditt valg av metode:

- Den beste metoden å undersøke dette på er å bruke \*metoden\*
- Fordeler ved \*metoden\* er ...
- På grunn av X og Y er den beste metoden for å undersøke dette \*metoden\*
- På grunn av X er det hensiktsmessig å bruke \*metoden\*

Disse frasene kan du bruke for å vise svakheter ved metoden:

- En forutsetning for å kunne bruke \*metoden\* er ...
- Begrensinger/svakheter/problemer/ulemper ved bruken av \*metoden\* er ...
- \*Metoden\* gir ikke valide resultater for ...

## 6. Sammenligne

Disse frasene kan du bruke når du skal introdusere ulikheter:

- X skiller seg fra Y på flere måter ...
- Gundersen har funnet/påpekt/identifisert viktige forskjeller mellom X og Y ...
- En kvantitativ studie skiller seg fra en kvalitativ studie ved at ...
- På disse områdene har det blitt funnet sentrale forskjeller mellom X og Y
- I motsetning til tidligere studier fant vi ingen bevis på at X er tilfelle
- Gundersen fant store forskjeller i forekomsten av X mellom barn og voksne
- Der X handler om Xi, handler Y om Yi
- Denne tolkningen skiller seg fra/står i kontrast til Gundersen og Hansens tolkning. De argumenterer for at ...

Disse frasene kan du bruke når du skal introdusere likheter:

- Det er en rekke likheter mellom X og Y. For det første ... For det andre ...
- X har en nær sammenheng med Y
- X og Y deler flere fellestrekk ...
- Effektene av X ligner effektene av Y, nemlig ...
- Denne definisjonen ligner Gundersen (2022), som går ut på at ...
- Disse resultatene kan sammenlignes med ...
- Tilnærmingen i denne undersøkelsen ligner andre studier av X
- Studier har sammenlignet X hos nordmenn og amerikanere og funnet sentrale likheter

Disse frasene kan du bruke for å sammenligne med bruk av sammenligningsord:

- I rettssaken gjorde forsvarsadvokaten flere/færre formelle feil enn statsadvokaten
- Studie X ha flere/færre variabler enn studie Y
- Barn lærer fortere/saktere enn eldre mennesker
- Kvinner har større/mindre sjanse til å lykkes som profesjonelle idrettsutøvere.
- Barn under 10 år presterte bedre/dårligere enn barn over 10 år på testen.
- Den delen av hjernen som styrer risikovillighet er mer/mindre utviklet hos menn over 25 år.
- Muntlige kulturer har en tendens til å være mer opptatt av nåtiden, mens skriftlige kulturer har en større bevissthet om fortiden.

Disse frasene kan du bruke for å indikere forskjeller over to setninger

| I demokratiske samfunn har innbyggerne politisk innflytelse. | Dette står i kontrast til<br>Dette står i motsetning til<br>Slik skiller demokrati seg fra | styreformen i et diktatur, der den politiske innflytelsen er begrenset. |
| --- | --- | --- |

Disse frasene kan du bruke for å indikere likheter over to setninger:

| Innbyggerne i Norge velger representanter til Stortinget. | På samme måte | Likeledes | På lignende vis | velger amerikanere representanter til senatet og kongressen. |
| --- | --- | --- |

## 7. Gi eksempler

Disse frasene kan du bruke når du skal gi eksempler på noe:

- For eksempel gjennomførte Hansen og Gundersen et eksperiment der de ...
- Et annet eksempel på hva som menes med X, er ...
- Et eksempel på dette er Gundersens studie av ...
- Dette er eksemplifisert i studien ...
- X illustrerer godt hva som menes med Y
- Dette kan illustreres ved å se til ...
- Et lignende tilfelle i England viser at ...

| Et | velkjent <br>mye brukt<br>sentralt <br>godt<br>klassisk <br>nyttig<br>viktig<br>illustrerende | eksempel på X er … |
|----|-----------------------------------------------------------------------------------------------|--------------------|

- Ufaglærte har ofte dårligere arbeidsvilkår, som for eksempel lavere lønn og mindre fleksibilitet
- For å nå klimamålene må vi utvikle ny, avansert teknologi, for eksempel karbonfangst og -lagring som kan begrense klimagassutslipp.
- Covid-19 gir mange av de samme symptomene som vanlig forkjølelse, inkludert hodepine, tett nese og hoste.

Disse frasene kan du bruke når du skal bruke et eksempel for å støtte et argument.

- Dette kan betraktes som et eksempel på ...
- Dette (eksempelet) viser/illustrerer at ...
- Som dette eksemplet viser, er det viktig å ...
- Dette eksemplet viser behovet for ...
- Dette eksempelet viser hvordan X tok i bruk etablerte handelsnettverk for å ...
- D som er lagt frem her, bygger opp under påstanden om at ...

## 8. Skape flyt i teksten

Disse frasene kan du bruke for å veilede leseren gjennom teksten din. Frasene fungerer som metakommentarer til undersøkelsene dine og kan gjøre argumentasjonen lettere å følge.

- Som nevnt ...
- Som jeg tidligere har understreket ...
- I delen under, beskrives ...
- I det følgende/Videre vil jeg argumentere for ...
- ... etterfulgt av en diskusjon av X vil jeg diskutere Y.
- Jeg retter nå oppmerksomheten mot ...
- I lys av X, vil jeg nå diskutere Y.
- Før vi fortsetter med X, er det viktig å understreke Y.
- Så langt har jeg fokusert på X. Videre vil jeg ...
- Før jeg forklarer teori A, vil jeg ...
- Med en definisjon av X, kan vi nå se på ...
- Slik jeg har vist er X, Y og Z. Jeg/oppgaven går nå over til en diskusjon av ...
- På bakgrunn av kapittelet ser vi at ...
- Frem til dette punktet, har jeg/oppgaven argumentert for X.
- Denne delen har analysert de tre hovedelementene i ...
- Kapittelet har beskrevet ... neste kapittel vil rette seg mot å diskutere ...
- I det følgende vil jeg utdype denne diskusjonen med referanse til ...


##  9. Beskrive et tallmateriale

Fraser for å beskrive trender i tallmateriale:

| Grafen viser at det har vært en<br>Figuren viser hvordan det har vært en/et<br>Fra tabellen ser vi at det har vært en/et | svak<br>sterk<br>bratt<br>gradvis<br>stadig<br>merkbar | oppgang<br>nedgang<br>økning<br>løft<br>fall | i antall skilsmisser i Norge siden 1980 |
|---------------------------------------------------------------------------------------------------------------------------|--------------------------------------------------------|----------------------------------------------|-----------------------------------------|

Disse frasene kan du bruke når du skal understreke tendenser i tallmateriale:

| Det sentrale<br>Det som utmerker seg <br>Det påfallende<br>Det interessante<br>Det som er verdt å merke seg | i | tabellen<br>grafen<br>figuren | er veksten av ...<br>er (den raske, stabile, svake) oppgangen/veksten i ...<br>er variasjonen i ...<br>er (den raske/stabile/svake) nedgangen/fallet i ...<br>er forskjellen mellom ... |
|-------------------------------------------------------------------------------------------------------------|---|-------------------------------|-----------------------------------------------------------------------------------------------------------------------------------------------------------------------------------------|

Disse frasene kan du bruke når du skal beskrive konkrete resultater i tallmateriale:

| Mer enn<br>Litt over <br>Rett over <br>Brorparten <br> <br>Rundt<br>Nesten<br>Så mange som <br>Så mange som omtrent<br> <br>Færre enn<br>Rett under<br>Godt under | halvparten<br>en tredjedel<br>en fjerdedel<br> <br>30 %<br>50 %<br>80 % | av informantene<br>av intervjuobjektene<br>av deltakerne | oppga at<br>sa seg enige i<br>rapporterte om ... |
|-------------------------------------------------------------------------------------------------------------------------------------------------------------------|----------------------------------------------------------------------|----------------------------------------------------------|--------------------------------------------------|

## 10. Drøfte funn og resultater

Disse frasene kan du bruke når du skal beskrive resultater som stemmer med tidligere studier:

- Denne studien bekrefter at X er assosiert med ...
- Dette funnet er støttet av ...
- Funnet stemmer overens med Gundersen studie fra 2003 som ...
- Sammenligninger av disse funnene med tidligere forskning bekrefter at ...
- Dette stemmer også med tidligere observasjoner som viser at ...
- Dette funnet støtter forskning som tidligere har blitt gjort ...
- Det er likheter mellom disse synspunktene og de som komme frem i ...
- Observasjonene underbygges av sitater fra ...

Disse frasene kan du bruke når du skal beskrive resultater som bryter med tidligere studier:

- I motsetning til tidligere studier viser denne studien at ...
- Disse funnene viser det motsatte av tidligere funn ...
- Der tidligere funn har vist at X, peker disse funnene mot ...
- Disse funnene støtter ikke tidligere forskning som er gjort på feltet.
- Hansen viste i 2003 at ... Dette skiller seg fra funnene i denne studien ved å ...
- Tidligere har det blitt hevdet at ... Det viser seg å ikke stemme.
- Sammenlignet med tidligere forskning ...
- Et annet syn på...

## 11. Argumentere for påstander

Disse frasene kan du bruke når du vil synliggjøre argumentasjonen for leseren:

- Min hovedpåstand er at ...
- Hovedpåstanden i besvarelsen er ...
- Påstanden jeg her skal argumentere for er ...
- Det er tre hovedpåstander i denne teksten. Disse er ...
- Jeg vil dokumentere påstanden ved å ...
- Jeg vil argumentere for påstanden ved å vise til ...
- Jeg vil diskutere noen vanlige innvendinger mot dette argumentet ...
- Denne påstanden er noe usikker fordi ...
- Påstanden er sannsynlig fordi ...
- Dette kan påstås/hevdes med sikkerhet fordi ...
- Nå har jeg tatt for meg tre mulige argumenter. I kommende avsnitt vil jeg fokusere på innvendingene til disse argumentene.
- Som jeg argumenterer for ...
- Et paradoks er ...
- Diskusjonen har tatt opp X og Y ...
- Poenget jeg ønsker å synliggjøre er ...
- Problemet med X sin fremstilling er ...
- En mulig kritikk av X er ...

## 12. Nyansere, ta forbehold, vise til usikkerhet rundt resultater

Disse frasene kan du bruke når du skal formidle at det kan være flere årsaker til at noe skjer.

Forsiktighet rundt resultater:

- B kan være et resultat av A.
- B er trolig en følge av A.
- Det er sannsynlig at A leder/fører til B.
- Det er grunn til å tro at B skyldes A.

Forsiktighet rundt forklaring av resultater:

- En sannsynlig/mulig forklaring er/kan være ...
- En forklaring som ikke kan utelukkes er ...
- Forekomsten av A kan tilskrives B
- Det er flere mulige forklaringer/årsaker ...
- Årsaken til at resultatene spriker, kan være ...
- En mulig forklaring på variasjonen i resultatene er ...
- En mulig/rimelig tolkning kan være ...

## 13. Konkludere argumentasjonsrekke

Disse frasene kan du bruke når du skal konkludere i et avsnitt:

- Dette viser at ...
- Resultatet av det som så langt er påvist/fremlagt, er at ...
- På grunnlag av X kan det hevdes at ...
- Derfor/altså er det gode/tilstrekkelige grunner til å hevde ...
- Til slutt / samlet sett kan det sies at ...
- Et avsluttende poeng er at ...
- Poenget med dette er å vise ...


## 14. Avslutning eller konklusjon

Disse frasene kan du bruke for å oppsummere, konkludere eller avslutte teksten:

- Målet/hensikten med analysen/undersøkelsen er, som beskrevet innledningsvis, å svare på spørsmålet/\*problemstillingen\*
- Forskningsspørsmålet/problemstillingen/utgangspunktet for denne undersøkelsen/analysen var ...
- Analysen/undersøkelsen av ... har gitt et innblikk i ...
- Svaret på problemstillingen/forskningsspørsmålet er at ...
- Hovedargumenter i analysen har vært at ...
- Ett av de sentrale resultatene i denne undersøkelsen er at ...
- Konklusjonen av (undersøkelsen) er at ...
- Undersøkelsen/analysen/studien bidrar dermed med ...
- Undersøkelsen/studien viser hvordan ...
- Dataene fra denne studien viser at....
- Oberservasjoene som ble gjort i dette prosjektet viser...




Denne frasebanken er dynamisk. Vi tar gjerne imot innspill på hvordan den kan bli bedre.
