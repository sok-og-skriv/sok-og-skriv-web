# Hvordan søke systematisk

Når du foretar et systematisk søk, skal søket være planmessig gjennomført, godt dokumentert, og det skal være etterprøvbart. Sistnevnte betyr at søket skal kunne gjentas med samme resultat. I økende grad forventes det at studenter kan gjøre systematiske søk etter forskningsresultater. Dette gjelder særlig fag som støtter seg til kunnskapsbasert praksis.

## Problemstilling

En problemstilling består av to eller flere tematiske elementer. Før du kan foreta et systematisk søk, bør du strukturere problemstillingen din og skille ut de sentrale tematiske elementene. Da blir overgangen til søking enklere. Noen hjelpespørsmål som kan deg med å skille ut de tematiske elementene:

* Er det snakk om en problematikk?
* Er det snakk om en intervensjon/et tiltak/et fenomen?
* Er det snakk en populasjon/gruppe med mennesker omhandles?
* Er det snakk om setting/kontekst?

PICO- og SPIDER-skjemaet kan være hjelpemidler i denne fasen. 

:::::: details Anvendelse av PICO

PICO står for bestemte elementer som ofte er med i en helsefaglig problemstilling:

**P**: (problem/patient): pasient/pasientgruppe/diagnose 
**I**: (intervention): tiltak/eksponering 
**C**: (comparison): eventuell sammenligning med et annet tiltak/eksponering 
**O**: (outcome): utfall (det du vil ha ny kunnskap om)

PICO klargjør hvem/hva problemstillingen din handler om, hvilke tiltak som skal undersøkes og hvilke utfall du er interessert i.

### Anvendelse av PICO

::::: eksempel Er trening eller kosthold mest effektivt for å behandle overvekt?

:::: picoskjema
::: picoboks P
Overvektige
:::

::: picoboks I
Trening
:::

::: picoboks C
Kosthold
:::

::: picoboks O
Vekttap
:::
::::

I dette eksempelet er vi interessert i effekten av tiltaket «trening» (I) sett i forhold til effekten av «kosthold» (C). Det vil si at vi ønsker å finne studier som sammenligner disse to tiltakene. Det vi ønsker å måle (O), er overvektiges (populasjonens) vekttap.
:::::

Det er ikke alltid hensiktsmessig å fylle ut alle fire elementene i PICO-skjemaet. Noen ganger har man ingen klar I (intervensjon), andre ganger mangler C (sammenligning) og andre ganger finnes ingen tydelig formulert O (utfall).

::::: eksempel PICO-skjema med forslag til synonymer

Nedenfor vises et utfylt PICO-skjema med forslag til synonymer til spørsmål «er trening eller kosthold mest effektivt for å behandle overvekt?»

:::: picoskjema
::: picoboks P
Overvektige

Overvekt

Fedme

Høy BMI

Overweight/

Obesity/

High BMI

Excess weight
:::

::: picoboks I
Trening

Mosjon 

Fysisk aktivitet 

Exercise/ 

Gymnastics/ 

Physical activity
:::

::: picoboks C
Kosthold

Mat

Matvaner 

Diett 

Ernæring 

Diet/ 

Nutrition habit* 

Nutrition behavior* 

Eating habit* 

Food habit* 

Eating behavior
:::

::: picoboks O
Vekttap

Vektreduksjon 

Weigt loss/ 

Weight adj2 reduc* 

BMI adj2 reduc* 

BMI adj2 loss
:::
::::


::: eksempel Eksempel: Systematisk søk presentert via søkehistorikken i Ovid Medline

Nedenfor ser du et eksempel på systematisk søk med forklaring presentert via søkehistorikken (internlenke til #Søkehistorikk) i Ovid Medline:

| #  | Søk                                    | Resultat |
| -- | -------------------------------------- | -------- |
| 1  | exp Overweight/                        | 242260   |
| 2  | Overweight.mp.                         | 82734    |
| 3  | exp Obesity/                           | 235058   |
| 4  | obesity.mp.                            | 360477   |
| 5  | "High BMI".mp.                         | 4118     |
| 6  | "Excess Weight".mp.                    | 5883     |
| 7  | 1 or 2 or 3 or 4 or 5 or 6             | 388184   |
| 8  | exp Exercise/                          | 221169   |
| 9  | Exercise.mp                            | 386937   |
| 10 | Gymnastic\*.mp.                        | 3790     |
| 11 | "Physical activity".mp.                | 127039   |
| 12 | 8 or 9 or 10 or 11                     | 508008   |
| 13 | exp Diet/                              | 305094   |
| 14 | Diet.mp.                               | 506370   |
| 15 | "Nutrition habit\*".mp.                | 252      |
| 16 | "Nutrition behavior".mp.               | 204      |
| 17 | "Eating habit\*".mp.                   | 6428     |
| 18 | "Food habit\*".mp.                     | 2449     |
| 19 | "Eating behavior".                     | 5835     |
| 20 | 13 or 14 or 15 or 16 or 17 or 18 or 19 | 567773   |
| 21 | Weight Loss/                           | 39801    |
| 22 | "Weight loss".mp.                      | 108601   |
| 23 | (Weight adj2 reduc\*).mp.              | 30373    |
| 24 | (BMI adj2 reduc\*).mp.                 | 2466     |
| 25 | (BMI adj2 loss).mp.                    | 897      |
| 26 | 21 or 22 or 23 or 24 or 25             | 129477   |
| 27 | 7 and 12 and 20 and 26                 | 6859     |
:::

Forklaring:

mp = søk på tekstord i følgende felt: title, abstract, original title, name of substance word, subject heading word, floating sub-heading word, keyword heading word, organism supplementary concept word, protocol supplementary concept word, rare disease supplementary concept word, unique identifier, synonyms

**/** = søketermen er hentet fra emneordlisten MeSH

**adjx** = søketermene kan opptre i begge rekkefølger, med inntil 1 ord mellom

**exp** = viser at underordnede termer i emneordlisten MeSH er tatt med i søket
::::::

## Søkehistorikk

De fleste store artikkeldatabaser gir deg tilgang til en søkehistorikk. Søkehistorikken viser hvilke emneord og tekstord du har søkt på, hvordan de er kombinert og hvor mange treff hvert søk har gitt. Søkeprosessen blir fleksibel og tydelig dersom du velger å søke på ett og ett ord for så å kombinere søkene med AND, OR eller NOT i søkehistorikken.

[[[sette inn eksempel fra Web of Science]]]

## Gjennomgang av søkeresultatet

En gjennomgang av trefflisten kan av og til gi ny innsikt som igjen fører til at du ønsker å endre den opprinnelige problemstillingen. På samme måte kan en svært lang treffliste synliggjøre at problemstillingen er for vid, og at den bør «spisses» for å bli mer presis. I slike tilfeller må søkestrategien settes opp på nytt, og søket justeres i henhold til den nye problemstillingen. I eksempelet over der vi så på sosiale ulikheter innenfor utdanningssystemet, viste gjennomgangen av trefflisten at mange studier er gjort på kun deler av utdanningsløpet. Muligens ville det være lurt å snevre inn problemstillingen slik at den kun omhandler enten grunnskole eller høyere utdanning. Eventuelt kan gjennomgangen av trefflisten føre til at du ønsker å dreie problemstillingen din. I eksemplet vårt kunne det for eksempel være å se på hvorfor globalisering påvirker sosiale ulikheter innenfor utdanningssystemet.

De enkelte databasene tilbyr også muligheter for å avgrense/snevre inn en treffliste. Du kan for eksempel avgrense på:

* årstall
* publikasjonstype (forskningsartikler eller forskningstidsskrifter)
* språk
* forskningsmetode
* tilgjengelighet (for eksempel fulltekst)

Husk at enhver avgrensing kan føre til at du går glipp av sentral informasjon. Til slutt må du vurdere den enkelte artikkels kvalitet og relevans i forhold til problemstillingen din.

## Dokumentér søket

I enkelte sammenhenger må du, etter å ha avsluttet det systematiske søket, beskrive selve søkeprosessen grundig slik at leseren er i stand til å evaluere kvaliteten på søket du har gjort, og eventuelt kunne gjenta det samme søket senere. Du bør si noe om:

* hvilke databaser du har valgt å søke i
* hvilke søketermer du har brukt i de forskjellige databasene og hvordan de er kombinert (AND/OR/NOT)
* har du benyttet databasens emneordsliste?
* har du benyttet andre søkefasiliteter i databasen?
* dato for når søket ble foretatt

Last ned ditt eget skjema her.

::: tips Tips
Når du er ferdig med et søk i en database, er det lurt å lagre søkehistorikken slik at du kan hente den fram igjen seinere og eventuelt kjøre det på nytt. Søkehistorikken er den beste dokumentasjonen på søket ditt. Husk å notere ned hvilken database du har søkt i.
:::
