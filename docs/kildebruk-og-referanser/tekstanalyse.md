---
title: "Tekstanalyse"
date: "2012-04-19"
---

# Tekstanalyse

For å kunne si noe mer om kilden er relevant for oppgaven din, bør du analysere teksten for å finne ut hvorfor den er skrevet og hvilke formål forfatteren har hatt ved å skrive nettopp denne teksten.

Å skrive en vitenskaplig tekst har tre viktige formål:

1. Å undersøke et tema
2. Å analysere et problem
3. Å formidle et materiale eller resultat

Her vil vi fokusere på punkt 3. Hvordan formidles resultatet?

Tekstanalyse dreier seg om å finne ut hva forfatteren ønsker å formidle til deg som leser. Du skal du også finne ut hvordan forfatteren formidler resultatene sine ved å se på retoriske grep. Til slutt setter tekstanalysen deg i stand til å se hvilke faglige sammenhenger forfatteren har utviklet teksten innenfor. Hvordan er teksten satt i sammenheng med andre tekster?

## Hva vil forfatteren formidle?

- Hva finner forskeren i materialet sitt?
- Hvilket materiale baserer forskeren seg på? Hvilken type empiri ligger til grunn?
- Har forskeren tilstrekkelig teoretisk og empirisk dokumentasjon for det hun hevder?
- Trekker forskeren fram noe i materialet som særlig sentralt i forhold til [argumentasjonen ](?p=2199)hun setter fram?
- Ut i fra hvilket faglig perspektiv arbeider hun?
- Hvordan kan du bruke resultatene i din oppgave?

## Retoriske grep i teksten?

- Hvordan vil forfatteren overbevise deg om at perspektivet hun har er fruktbart?
- Hvordan får hun deg til å eventuelt ignorere andre perspektiv eller svakheter i presentasjonen?
- Hva gjør hun for å holde på oppmerksomheten din?
- Hvordan vekker hun leseren? Hvilke eksempler velger hun å belyse? Er de morsomme? Urovekkende? Opplysende?
- Hvilken holdning har forfatteren til stoffet hun presenterer? Hvordan inkluderes leseren? Lar hun sitt engasjement smitte over? Er tonen belærende/ viser hun faglig tyngde?

## Hvordan forholder teksten seg til andre tekster?

Se på teksten i lys av andre tekster. Still følgende spørsmål:

- Hva er teksten et svar på/en utfordring til?
- Er teksten preget av andre tekster i samtiden?
