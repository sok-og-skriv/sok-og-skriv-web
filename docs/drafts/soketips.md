---
title: "Søketips"
date: "null"
---

# Søketips

## **Du vil ha mer informasjon om :**

### **En forfatter**

Dersom du allerede har en aktuell referanse, kan du undersøke om:

- Forfatteren har skrevet noe mer om samme emne - søk på forfatter.
- Du kan søke opp artikler og bøker som det refereres til i den aktuelle referansen.
- Siteringssøk bruker du når du skal finne ut hvem som har brukt den aktuelle referansen i nyere forskning. Siteringssøk kan utføres i databasen ISI Web of Science:
    - Du kan søke på sitert forfatter og alle hans verk.
    - Vil du sjekke hvem som har sitert et bestemt arbeid av en forfatter søker du på en kombinasjon av forfatter og arbeid (tidsskrifttittel eller boktittel forkortet), eller årstallet for når det aktuelle arbeidet ble publisert.

### Et tema

Får du få eller ingen treff, prøv å utvide søket ved å:

- Lage mer generelle nøkkelord og prøv alternative synonymer.
- Bruke spesifikke emneord for databasen ved å se om databasen bruker tesaurus.
- Bruke trunkering for å inkludere flertallsformen eller sammensatte ord.
- Bruke maskering for å inkludere flere former av ordet for eksempel ”wom?n” for å få med ”woman” og ”women”.
- Bruke klassifikasjonssystem som utgangspunkt.

Fremdels ikke noe? Kan temaet ditt være et ”ikke-tema” innenfor eksisterende paradigmer? Kontakt veileder!

### Ny litteratur

Følg med på ny faglitteratur som kommer til når du er i gang med skrivearbeidet. Se i brukerveiledningen for databasen for å kunne:

- Lagre din søkehistorie i databasen. Senere kan du enkelt gjøre det samme søket.
- Bruke varslingstjenestene for å holde deg fortløpende oppdatert. Søket du lagrer vil regelmessig kjøres mot nye data i basen. Dersom ny litteratur er kommet til vil du bli varslet via e-post.

## **Du vil ha mindre informasjon:**

Trefflisten er uoversiktlig eller for lang. Du kan:

- Sortere listen for å få bedre oversikt. Avhengig av databasen kan du sortere etter for eksempel, utgivelsesdato, forfatter, tittel, dokumenttype, relevans.
- Avgrense for å redusere antall treff:
    
    - bruk mer spesifikke nøkkelord
    - undersøk om databasen har et emneregister eller en tesaurus som du kan bruke for å finne nøkkelord om ditt emne
    - avgrens ved å kombinere med flere nøkkelord
    - avgrens på tidsperiode eller språk
    - avgrens på type publikasjon: artikkel, bok, avhandling, rapport ...
    - avgrens på type tidsskrift: fagfellevurdert, bransje, eller populærvitenskaplig
    - avgrens til for eksempel oversiktsartikler (Review articles)
    
    ##### ** Sist oppdatert: 01.12.200**8
