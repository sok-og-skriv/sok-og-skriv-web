---
title: "Struktur og argumentasjon"
date: "2012-05-04"
---

Strukturen er «skjelettet» som holder de ulike oppgavedelene sammen i riktig forhold til hverandre. For å lage god sammenheng og flyt, er det viktig å forstå hvilken _funksjon_ de ulike kapitlene har i forhold til hverandre. Alt du skriver i oppgaven, skal nemlig fylle en hensikt. Her får du råd om hva de ulike kapitlene i en oppgave bør inneholde, med vekt på deres funksjon.

En god oppgave kjennetegnes av at:

- Alle spørsmål som reises, er besvart eller belyst
- Leseren forstår hvor forfatteren vil til enhver tid
- Alt som er redegjort for, har en funksjon
- Teorien brukes til å analysere (tolke) data
- Metodekapitlet er konkret
- Drøftingen bringer sammen empiri, teori og metode
- Funnene kommer til sin rett
- Konklusjonen følger av det som er sagt

Det er mange måter å strukturere en oppgave på. Tidlig i studiet, for eksempel på Examen philosophicum, er det vanlig med [«redegjør og drøft»-oppgaver](http://sokogskriv.no/skriving/struktur/redegjor-og-droft/). I helsefag og naturvitenskapelige fag brukes modellen [IMRoD](?p=1226) (fra engelske IMRaD: Introduction. Methods, Results, and Discussion). I samfunnsvitenskapelige og humanistiske fag står man mer fritt.

Det finnes også mye god litteratur om oppgaveskriving, prøv å søke i [Oria](http://oria.no "Oria").

https://www.youtube.com/watch?v=rnqQo0pyg3E
