---
title: "Korleis skal ein referere?"
date: "2012-05-15"
---
 # Korleis skal ein referere? 

Korleis kjeldetilvisingar og referanseliste skal sjå ut, vil avhenge av kva referansestil du skal nytte. Kva referansestil som er aktuell vil variere frå fag til fag. Nokon står fritt til å velje, medan andre har ein bestemt referansestil dei skal følgje. Kva stil som nyttast innan di studieretning vil du finne i studieplaner, få vite av faglærarar eller ved å sjå på tidlegare studentoppgåver. Når du har valgt ein referansestil er det viktig at du følger denne konsekvent.


På Søk & Skriv viser vi stilane [APA, 7. utgåve](/referansestiler/apa-7th), [Chicago med fotnoter](/referansestiler/chicago-fotnoter), [Chicago, forfatter-år](/referansestiler/chcago-forfatter-aar), [Harvard](/referansestiler/harvard), [MLA](/referansestiler/mla) og [Vancouver](/referansestiler/vancouver).


:::: details Forkortingar

Det blir nytta ein del standardforkortingar ved utforming av referanseliste og kjeldehenvisningar. Nedanfor nemner vi ein del av dei. Hugs at forkorta versjoner av ord alltid skal ha punktum etterpå. 

- **b.** bind. 
- **anon.** Anonym. Denne nyttes når forfatteren er ukjend. 
- **ca.** Cirka. Nyttes for omtrentlege tidspunkt. For eksempel ca. 1978. 
- **et al.** et alii/og andre/med fleire. Nyttes for å forkorte forfatterlista. 
- **Kap.** Kapittel
- **red.** Redaktør(er) 
- **rev. utg.** Revidert utgåve. Nyttes når ein bok er ein revidert utgåve.  
- **s.** eller *ss.** Side(r)  
- **Suppl.** supplement. Nyttes for eksempel ved ekstra hefte av tidsskrift.
- **u.d.** Utan dato. Nyttes ved henvisning til kjelder utan publiseringsdato.
- **Utg.** Utgåve

:::
Meir om forkortingar på [Språkrådet](https://www.sprakradet.no/sprakhjelp/Skriveregler/Forkortinger/)
:::

::::

## Sitat
Somme tider kan det vere aktuelt å hente informasjon eller tekst frå andre inn i eigen tekst. Når du brukar tekst frå andre inn i eigen tekst er dette å sitere. Det kan vere eit godt grep og eit nyttig tilskot til teksten din, men det gjeld å ha tunga beint i munnen.

### Direkte sitat

Direkte sitat er ei heilt ordrett attgiving. Døme kan vere definisjonar, særleg gode formuleringar eller utsegn til vidare drøfting. Sitat som er har mindre enn 40 ord skrivast direkte inn i teksten og uthevast med hermeteikn. 

::: eksempel
«Studenter (og forskere) innenfor samfunnsfag og humanistiske fag må skrive innenfor en akademisk sjanger. Særtrekket ved denne sjangeren er _drøfting_» (Førland, 1996, s. 11).

Kjelde: Førland, Tor Egil. 1996. _Drøft! Lærebok i oppgaveskriving_, Oslo: Gyldendal.
:::

Sitater som har meir enn 40 ord skal skrivast i eit eiget avsnitt med innrykk. Når du skriv sitata på denne måten skal det ikkje nyttast hermeteikn. 

### Ved endringar i sitatet 

På same måte som med indirekte sitat, kan det nokre gonger vere aktuelt å gjere endringar på sitatet. Det kan vere å ta vekk delar av sitatet, eller å legge til ord for å få lesaren til å forstå samanhengen. Om du har eit lengre sitat med ein del irrelevante passasjar kan det vere aktuelt å **utelate** delar av sitatet. Dette må markerast tydeleg og med tre prikkar i skarpe klammer \[ ... \] eller vanlege parentesar ( ... ) Om du utelét eitt eller to ord kan det markerast med ... (tre prikkar). Dersom du utelét fleire ord, kan du nytta parentes.


::: eksempel EKSEMPEL  

"Studenter ... må skrive innenfor en akademisk sjanger. Særtrekket ved denne sjangeren er _drøfting_" (Førland, 1996, s. 11).

:::

Dersom du ønsker å **tilføye** eller **erstatte** noko i eit sitat, markerast dette ved å nytte klammeparentesar. 

::: eksempel EKSEMPEL

"Studenter (og forskere) innenfor \[de akademiske disipliner\] må skrive innenfor en akademisk sjanger" (Førland, 1996, s. 11).

:::

### Indirekte sitat

Indirekte sitat, også kalla parafrase, syner til dei tilfella der du gjev att innhaldet med dine eigne ord. Indirekte sitat kan bidra til å skape flyt i teksten og kan synleggjere at du har ei god forståing for kjelda. Pass på at innhaldet blir gjeve att korrekt og at meininga framleis er den same.

::: eksempel EKSEMPEL  
Førland (1996, s. 11) hevder at alle studenter innenfor samfunnsfag og humaniora må lære seg den akademiske sjangeren, som kjennetegnes av drøfting.

Den akademiske sjangeren kjennetegnes av drøfting, og alle studenter innenfor samfunnsfag og humaniora må lære seg den (Førland, 1996, s. 11)
:::

### Sekundærreferansar

Hovudregelen er at du kun skal vise til verk du har lese. Om originalkjelda ikkje er tilgjengeleg, eller er på språk du ikkje forstår, kan du vise til andre si omtale av kjelda:

::: eksempel EKSEMPEL  
Beck og Beck-Gemsheim referert i Kloster (2003, s. 4) snakker om tre stadier forholdet mellom kvinner og menn har gått gjennom i bevegelsen fra det tradisjonelle til det moderne samfunnet.

Det er tre stadier forholdet mellom kvinner og menn har gått gjennom i bevegelsen fra det tradisjonelle til det moderne samfunnet (Beck & Beck-Gemsheim i Kloster, 2003, s. 4).


:::

## Notar / vedlegg

- Avgrens bruk av notar.
- Notar skal nyttast til tilleggsopplysningar som ikkje er ein naturleg del av teksten. 
- Du kan velje om du vil nytte fotnotar nedst på sida eller som sluttnotar bak i kapitlet/oppgåva. Vel du å plassere notane som fotnotar er det vanleg å ha ein mindre skrifttype for å skilje notane frå hovudteksten.
- Pass på at du ikkje blandar tilvisingar til ei referanseeliste og tilvisingar til notar.
- Nøyaktig korleis notetilvisinga gjerast er ofte avhenging av kva referansestil du nyttar. Det er for eksempel ikkje føremålsteneleg å nytte nummererte notar dersom du nytter ein nummerert referansestil.
- Vedlegg er lister over tabellar og figurar som er med i oppgåva, spørreskjema, observasjonsskjema, intervjuguide og liknande. Vedlegg skal nummerast og plasserast etter litteraturlista.



## Verktøy for å handtere referanser

For større oppgåver som bacheloroppgåver og masteroppgåver kan du effektivisere arbeidet med referansane dine ved å nytte referanseverktøy som EndNote, ReferenceManager, Zotero eller Mendeley. 
Undersøk med studiestaden din kva referanseverktøy du har tilgong til. [Zotero](https://www.zotero.org/) og [Mendeley](https://www.mendeley.com/) er gratis tilgjengeleg for alle.

