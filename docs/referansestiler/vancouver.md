---
title: "Vancouver"
date: "2012-09-18"
---

# Vancouver

Note to self: det ønskes eksempler på oppslagsverk, elektronisk oppslagsverk, patent og standard med mer. SE på internettkilder, finn nyere eksempler og sjekk dagens praksis.  

Vancouver-stilen er en numerisk stil. Stilen er vanlig innenfor medisin, helsefag og naturvitenskapelige fag.

Eksemplene under er basert på Patrias K. Citing medicine: the NLM style guide for authors, editors, and publishers [Internet]. 2nd ed. Wendling DL, technical editor. Bethesda (MD): National Library of Medicine (US); 2007 [oppdatert 2015-10-02; hentet 2020-03-25]. Tilgjengelig fra: http://www.nlm.nih.gov/citingmedicine. 


## Henvisninger i teksten

- I teksten oppgis nummeret til referansen i parentes, eventuelt med sidetall. 
- Bruk sidetall når du referer til en bestemt side i bok eller lengre artikkel. Dette setter leseren i stand til å finne og etterprøve påstanden.
- Referansene nummereres fortløpende i den rekkefølgen de forekommer i teksten. Hvis du viser til samme kilde flere ganger, brukes det samme nummeret.
- Dersom du viser til flere kilder på en gang, skrives dette på denne måten: (1-4), der kilde 1, 2, 3 og 4 understøtter det samme poenget.


## Referanselisten

- Referanselisten ordnes numerisk.
- Skriv de første seks forfatterne etterfulgt av ”et al.” hvis det er flere enn seks forfattere.
- Bruk offisielle forkortelser for tidsskrifttittel. Offisielle forkortelser finnes for eksempel i [PubMed Journals database](https://www.ncbi.nlm.nih.gov/sites/entrez?db=journals)


## Referansetyper

### Bok

::: teksten
Tekst (nummer, eventuelt sidetall)

... som en avklarende faktor i diagnostikken (1, s. 72)
:::

::: ref
Nummer. Forfatter AA, Forfatter BB, Forfatter CC. Tittel: undertittel. Utgave. Utgivelsessted: Utgiver; Årstall. Antall sider.

1\. Eyre HJ, Lange DP, Morris LB. Informed decisions: the complete book of cancer diagnosis, treatment, and recovery. 2. utg. Atlanta: American Cancer Society; 2002. 768 s.
:::


### Bokkapittel

::: teksten
Tekst (nummer).

Retrovirus hos katter har vist seg ... (2).
:::

::: ref
Nummer. Forfatter AA. Kapitteltittel. I: Redaktør AA, Redaktør BB, redaktører. Boktittel. Utgivelsessted: Utgiver; årstall. s. xxx-xxx.

2\. Rojko JL, Hardy WD. Feline leukemia virus and other retroviruses. I: Sherding RG, red. The cat: diseases and clinical management; vol. 1. New York: Churchill Livingstone; 1989. s. 229-332.
:::


### Bok med redaktør(-er)

::: teksten
Tekst (nummer)

... slik som framstilt i boken (2).
:::

::: ref
Nummer. Redaktør AA, Redaktør BB, redaktører. Boktittel. Utgivelsessted: Utgiver; årstall. xxx s.

2\. Sherding RG, red. The cat: diseases and clinical management; vol. 1. New York: Churchill Livingstone; 1989. 874 s.
:::


### Avhandling - doktor/master (publisert)

::: teksten
Tekst (nummer, eventuelt sidetall)

Jones (3, s. 39) viser i sin doktoravhandling forskjellen på …
:::

::: ref
Nummer. Forfatter AA. Tittel \[masteroppgave\]. Sted: Institusjon; årstall. Antall sider.

Nummer. Forfatter AA. Tittel \[akademisk avhandling\]. Sted: Institusjon; årstall. Antall sider.

3\. Jones DL. The role of physical activity on the need for revision total knee arthroplasty in individuals with osteoarthritis of the knee \[doktoravhandling\]. Pittsburgh (PA): University of Pittsburgh; 2001. 436 s.
:::


### Artikkel i tidsskrift

::: teksten
Tekst (nummer)

... viser forandringer i blodtrykknivået (4).
:::

::: ref
Nummer. Forfatter AA, Forfatter BB, Forfatter CC. Artikkeltittel. Tidsskriftstittel forkortelse. Årstall;Volum(heftenummer):sidetall. Eventuelt DOI-nummer.

4\. Petitti DB, Crooks VC, Buckwalter JG, Chiu V. Blood pressure levels before dementia. Arch Neurol. 2005;62(1):112-6.
:::


### Nettside uten forfatter eller hvor forfatter er en organisasjon

::: teksten

Tekst (nummer)

På nettstedet til Kreftregisteret (6) belyses temaet …

På nettstedet til Kreftregisteret (6) belyses temaet …
:::

::: ref
Nummer. Nettstedets navn eller organisasjon \[Internett\]. Utgivelsessted: Utgiver (dersom tilgjengelig); Dato \[hentet år-måned-dag\].Tilgjengelig fra: URL

Nummer. Nettstedets navn eller organisasjon. Nettsidens tittel. \[Internett\]. Utgivelsessted: Utgiver (dersom tilgjengelig); Dato \[hentet år-måned-dag\].Tilgjengelig fra: URL

6\. Kreftregisteret \[Internett\]. Oslo: Kreftregisteret; 2016 \[hentet 2016-06-25\]. Tilgjengelig fra: [https://www.kreftregisteret.no/](https://www.kreftregisteret.no/)

6\. Kreftregisteret. Fakta om kreft. \[Internett\]. Oslo: Kreftregisteret; 2016 \[hentet 2016-06-25\]. Tilgjengelig fra: [https://www.kreftregisteret.no/Generelt/Fakta-om-kreft/](https://www.kreftregisteret.no/Generelt/Fakta-om-kreft/)
:::


### Nettside med forfatter

::: teksten
Tekst ([nummer](#henvisninger_i_teksten))

Noack og Seierstad (7) har undersøkt forekomsten av samboerskap …
:::

::: ref
Nummer. Forfatter AA. Tittel \[Internett\]. Utgivelsessted: Utgiver (dersom tilgjengelig); Dato \[hentet år-måned-dag\].Tilgjengelig fra: URL

7\. Noack T, Seierstad A. Samboerskap ved tusenårsskiftet: dagligdags og uutforsket \[Internett\]. Oslo: Statistisk sentralbyrå; \[hentet 2003-03-26\]. Tilgjengelig fra: [https://www.ssb.no/emner/00/02/10/ola\_kari/familie/](https://www.ssb.no/emner/00/02/10/ola_kari/familie/)
:::


### Lover

::: teksten
Tekst (nummer)

Helsepersonelloven (8) sier at ...
:::

::: ref
Lovens kortnavn. Årstall. Lovens fullstendige navn med vedtaksdato og nummer.

8\. Helsepersonelloven. 1999. Lov om helsepersonell m.v. av 1999-07-02 nr 64.
:::


### Norges offentlige utredninger (NOU)

::: teksten
Tekst ([nummer](#henvisninger_i_teksten))

I Norges offentlig utredninger, nr. 13, om kvinners helse i Norge  viser utvalget til …(9).
:::

::: ref
NOU Årstall: Nummer. Tittel. Sted: Utgiver; år.

9\. NOU 1999: 13. Kvinners helse i Norge. Oslo, Statens forvaltningstjeneste; 1999.
:::


### Manuskript under publisering, antatt (in press)

::: teksten
Tekst ([nummer](#henvisninger_i_teksten))

 ... som fremmer cellevekst (10).

:::

::: ref
Nummer. Forfatter AA, Forfatter BB, Forfatter CC. Artikkeltittel. Tidsskriftstittel forkortelse. Under utgivelse. Årstall.

10\. Savinainen KJ, Helenius MA, Lehtonen HJ, Visakorpi T. Overexpression of EIF3S3 promotes cancer cell growth. Prostate. Under utgivelse 2006.
:::


### Sitat

Direkte sitater må være ordrett gjengitt og henvises med sidetall. Sitater som er tre linjer eller kortere skrives direkte inn i teksten og markeres med anførselstegn. Sitater lengre enn tre linjer skrives i et eget avsnitt med innrykk. Her brukes det ikke anførselstegn.


