---
title: "APA 7th"
date: "2020-06-17"
---

# APA 7th

APA står for American Psychological Association. Foreningen har utviklet en referansestil som er en typisk forfatter-årstallstil. Den er vanlig innenfor blant annet psykologi, økonomi, pedagogikk, helsefag og realfag. Det som presenteres her er en  norsk bearbeiding av:

American Psychological Association. (2020). Publication manual of the American Psychological
Association (7. utg.). https://doi.org/10.1037/0000165-000 

Anbefalingene er resultat av et [nasjonalt samarbeid](https://www.unit.no/tjenester/norsk-apa-referansestil). Skriver du på engelsk, eller har fått krav om å bruke en engelsk manual,  oppfordrer vi deg til å bruke A[APA manualen](https://doi.org/10.1037/0000165-000) og/eller [APA bloggen](https://apastyle.apa.org/style-grammar-guidelines/references/examples).

## Referanselisten

Med unntak for enkelte offentlige dokumenter, består en referanse i APA 6th grovt sett av fire deler i fast rekkefølge: Opphavspersoner, publiseringsdato, dokumentets tittel og publikasjonsinformasjon. Disse gir svar på spørsmålene om _hvem_ som står bak kilden, _når_ den er publisert, _hva_ den heter og _hvor_ den kan finnes.

<Figure
  src="/images/apa-ref.png"
  alt="Grafisk fremstilling av en referanses deler og hva de gir svar på"
  caption=""
  type=""
/>

Formatet varierer etter dokumenttype. Selvstendige utgivelser som bøker, rapporter, filmer, TV-serier og kunstverk skal ha tittel i kursiv, mens dokumenter som inngår i et større hele, som kapitler, tidsskriftartikler og nettsider, ikke skal ha det.

Bøker og rapporter kan noen ganger ha en parentes like etter tittelen som oppgir utgave, bind eller sidetall (for enkeltkapitler) eller serienummer for rapporter og retningslinjer. Mer uvanlige referanser, som bilder, brosjyrer eller LP-plater, kan ha en hakeparentes samme sted som angir verkets format.

For selvstendige dokumenter vil referansens _hvor_ være henholdsvis utgivelsessted og utgiver for fysiske utgivelser, og DOI-nummer eller URL for elektroniske publikasjoner. For dokumenter som inngår i en større utgivelse, som et tidsskrift eller en redigert bok, vil denne inngå i referansens _hvor_. Variasjonen her er stor, og mer inngående beskrevet i eksempelsamlingen under.

- Referanselisten skal ordnes alfabetisk på forfatternes etternavn.
- Ved flere medforfattere skal listen alfabetiseres ut fra førsteforfatteren.
- Har en forfatter skrevet flere verk, skal de ordnes kronologisk med eldste årstall først.
- Har en forfatter skrevet flere verk i samme år brukes a, b, c, etter årstallet for å skille arbeidene.
- Ved referanser som skrives over flere linjer skal alle linjene ha innrykk unntatt den første.
- Om verket har mer enn syv forfattere, listes de seks første, fulgt av en ellipse (. . .) og sisteforfatteren.

## Bøker

### Bok

::: teksten
Bok med en til tre forfattere:  
(Etternavn & etternavn, årstall, eventuelt sidetall)  

Bok med fire til 20 forfattere:  
(Første forfatters etternavn, et. al., årstall, eventuelt sidetall)

Bok med 21 forfattere eller flere:
(Første forfatters etternavn, et. al., årstall, eventuelt sidetall)

Eriksen og Nielsen (2013, s. 14) hevder at …
:::

:::: ref
Bok med en til tre forfattere:  
Forfatter, A. A., Forfatter, B. B. & Forfatter, C. C. (publiseringstidspunkt). Tittel: Undertittel (evt. utgave). Forlag. 

Bok med fire til 21 forfattere:  
Alle forfatterene skal nevnes.
Forfatter, A. A., Forfatter, B. B., Forfatter, C. C., Forfatter, D. D. & Forfatter, E. E. (publiseringstidspunkt). Tittel: Undertittel (evt. utgave). Forlag. 

Bok med flere enn 21 forfattere: 
Forfatter, A. A., Forfatter, B. B., Forfatter, C. C., Forfatter, D. D.,...Forfatter, Ø.Ø. (publiseringstidspunkt). Tittel: Undertittel (evt. utgave). Forlag. 

::: details I EndNote

Bok: Legges inn som "book".

Fyll ut feltene: Author (trykk "enter" mellom hvert navn hvis flere), Year, Title, Publisher.
::: 
:::: 

::: details Flere eksempel
De seks medisinske kjernespørsmålene bestemmer hvilken … (Nortvedt et. al., 2012, s. 35).
Ifølge Nortvedt et. al (2012, s. 35) bestemmer de seks medisinske kjernespørsmålene hvilke....

Nortvedt, M.W., Jamtvedt, G., Graverholt, B., Nordheim, L.V. & Reinar, L.M. (2012). _Jobb kunnskapsbasert! En arbeidsbok._ (2. utg.) Akribe. 

:::


