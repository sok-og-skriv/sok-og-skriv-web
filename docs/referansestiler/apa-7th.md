---
title: "APA 7th"
date: "2020-06-17"
tags: 
  - "Direkte sitat"
  - språkmodeller
  - AI
  - KI
  - "large language models"
  - "artificial intelligence"
---

# APA 7th

APA står for American Psychological Association. Foreningen har utviklet en typisk forfatter-årstallstil som er vanlig innenfor blant annet psykologi, økonomi, pedagogikk, helsefag og realfag.Våre anbefalinger bygger på [Norsk APA-manual](https://www.unit.no/tjenester/norsk-apa-referansestil), som er utarbeidet av representanter fra Kildekompasset, Søk & Skriv, NTNU, OsloMet og UiT. Skriver du på engelsk, eller har fått beskjed om å bruke en engelsk manual, anbefaler vi å sjekke [APA-bloggen](https://apastyle.apa.org/style-grammar-guidelines/references/examples).

## Hvordan vise til kilden i teksten? 

I teksten oppgis kildens forfatter(e), årstall og eventuelt sidetall. Merk at sidetall er obligatorisk ved bruk av direkte sitat og anbefalt ved bruk av parafrasering/indirekte sitat. Henvisning til flere kilder i samme parentes skilles med semikolon. Merk at &-tegnet kun brukes i parenteser og referanseliste. I teksten brukes «og».

Lengre, direkte sitater (40 ord eller flere) skal settes opp med innrykket venstremarg, ekstra linjeskift over og under og uten anførselstegn. Punktum settes da _foran_ henvisningen i slutten av sitatet. Les mer om [sitering og kildehenvisninger](https://sokogskriv.no/kjeldebruk/korleis-skal-ein-referere.html#sitat).

::: tip Eksempel med flere kilder  

Uttrykket «bærekraftig utvikling» kan ha mange ulike betydninger (Hume & Barry, 2015; Lafferty & Langhelle, 1995; Sterling, 2009). 

::: 

::: tip Antall forfattere

**En til to forfattere:**

(Etternavn, årstall, evt. sidetall)

… (Sterling, 2009, s. 10)

(Etternavn & Etternavn, årstall, evt. sidetall)

… (Gullestad & Killingmo, 2013, s. 35)

**Tre eller flere forfattere:**

(Første forfatters etternavn et al., årstall, evt. sidetall)

… (Adam et al., 2017, s. 99)

:::

## Hvordan organisere referanselista?

- Referanselista skal ordnes alfabetisk på forfatternes etternavn.
- Har en forfatter skrevet flere verk, skal de ordnes kronologisk med eldste årstall først.
- Har en forfatter skrevet flere verk i samme år brukes a, b, c, etter årstallet for å skille arbeidene: 2018a, 2018b osv.
- Ved referanser som skrives over flere linjer skal alle linjene ha innrykk unntatt den første (hengende innrykk).

::: tip Antall forfattere

**En til to forfattere**

_Alle forfatterne listes opp_ 

<span class="ref">Gilje, N. & Grimen, H. (1993). Samfunnsvitenskapenes forutsetninger: Innføring i samfunnsvitenskapenes vitenskapsfilosofi. Universitetsforlaget.</span> 

**Tre til 20 forfattere:**

_I referanselista skal navnet til alle forfatterne være med_

<span class="ref">Løvvik, O. M., Rauwel, P. & Prytz, Ø. (2011). Self-diffusion in Zn4Sb3 from first-principles molecular dynamics. Computational Materials Science,50(9), 2663–2665. [https://doi.org/10.1016/j.commatsci.2011.04.015](https://doi.org/10.1016/j.commatsci.2011.04.015)</span>


**21 eller flere forfattere:**

_I referanselista tar du med de 19 første forfatterne etterfulgt av utelatelsestegn (. . .) og deretter siste forfatter_

<span class="ref">Adam, J., Adamová, D., Aggarwal, M. M., Aglieri Rinella, G., Agnello, M., Agrawal, N., Ahammed, Z., Ahmad, S., Ahn, S. U., Aiola, S., Akindinov, A., Alam, S. N., Albuquerque, D. S. D., Aleksandrov, D., Alessandro, B., Alexandre, D., Alfaro Molina, R., Alici, A., Alkin, A., . . . Garg, K. (2017). Determination of the event collision time with the ALICE detector at the LHC. _The European Physical Journal Plus, 132(2)_, Artikkel 99. [https://doi.org/10.1140/epjp/i2017-11279-1](https://doi.org/10.1140/epjp/i2017-11279-1)</span>

:::

## Hvordan bygge en referanse?

Med unntak for enkelte offentlige dokumenter, består en referanse i APA 7th av fire deler i fast rekkefølge: 

- forfatter 
- publiseringstidspunkt 
- verktittel 
- verkets kilde

 Disse gir svar på spørsmålene om _hvem_ som er ansvarlig for verket, _når_ verket er publisert, _hva_ verket heter og _hvor_ det kan finnes.

 

::: tip Oppsettet varierer etter dokumenttype

 Selvstendige utgivelser som bøker, rapporter, filmer, TV-serier og kunstverk skal ha tittel i kursiv, mens dokumenter som inngår i et større hele, som kapitler og tidsskriftartikler ikke skal ha det. Bøker og rapporter kan noen ganger ha en parentes like etter tittelen som oppgir utgave, bind eller sidetall (for enkeltkapitler) eller serienummer for rapporter og retningslinjer. Mer uvanlige referanser, som bilder, brosjyrer eller kart, kan ha en hakeparentes samme sted som angir verkets format.

For selvstendige dokumenter vil referansens _hvor_ være utgiver for fysiske utgivelser, og DOI-nummer eller URL for elektroniske publikasjoner. For dokumenter som inngår i en større utgivelse, som et tidsskrift eller en redigert bok, vil denne inngå i referansens _hvor_. Variasjonen her er stor, og mer inngående beskrevet i eksempelsamlingen under.
:::


::: warning Flere eksempler
For andre eksempler enn de listet opp nedenfor, sjekk APA-manualen som du finner på [denne sida](https://www.unit.no/tjenester/norsk-apa-referansestil).
:::


## Bøker
### Bok

::: teksten

... (Forfatter, årstall, evt. sidetall)

... (Gullestad & Killingmo, 2013, s. 35)

:::

:::: ref

  
<span class="ref"> Forfatter, A. A., Forfatter, B. B. & Forfatter, C. C. (utgivelsesår). _Tittel: Undertittel_ (evt. utgave). Forlag. </span>

<span class="ref">Gullestad, S. E. & Killingmo, B. (2013). _Underteksten: Psykoanalytisk terapi i praksis_ (2. utg.). Universitetsforlaget.</span>

Utgaveopplysninger skal ikke føres opp ved førsteutgaver.


::: details I EndNote og Zotero

I EndNote:

Legges inn som "Book".

Fyll ut feltene: Author (trykk "enter" mellom hvert navn hvis flere), Year, Title, Publisher, Edition (hvis aktuelt) og Translator (hvis aktuelt).

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)

::: 
:::: 

::: details Flere eksempler
De seks medisinske kjernespørsmålene (Nortvedt et al., 2012, s. 35) bestemmer hvilken ... 

<span class="ref">Nortvedt, M. W., Jamtvedt, G., Graverholt, B., Nordheim, L.V. & Reinar, L.M. (2012). _Jobb kunnskapsbasert! En arbeidsbok_ (2. utg.) Akribe.</span>

For bøker med inntil 20 forfattere oppgis alle forfatternavn i referanselista. For bøker med 21 eller forfattere nevnes de fire første og den siste med en ellipse imellom, slik: Forfatter, A. A., Forfatter, B. B., Forfatter, C. C., Forfatter, D. D., ... Forfatter, Ø. Ø.
::: 


### Kapittel i redigert bok

Det mest vanlige er å referere til enkeltkapitler i redigerte bøker. Dersom du skal referere til hele boken bruker du malen for bok.

::: teksten
(Kapittelforfatter, årstall, evt. sidetall)

 ... (Svensen, 2019, s. 162).
:::

:::: ref
<span class="ref">Kapittelforfatter, A. A. (Årstall). Kapitteltittel. I A. Redaktør & B. Redaktør (Red.), _Tittel_ (utg., bind, s. xxx–xxx). Forlag.</span>


<span class="ref">Svensen, H. H. (2019). Å skrive for livet: Populærvitenskap, forskermemoarer og IMRAD. I I. B. Jørgensen & N. Askeland (Red.), _Kreativ akademisk skriving_ (s. 157-178). Universitetsforlaget.</span>

::: details I EndNote og Zotero

I EndNote:

Legges inn som "Book Section".

Fyll ut feltene: Author (trykk "enter" mellom hvert navn hvis flere), Year, Title, Editor (trykk "enter" mellom hvert navn hvis flere), Book Title, Publisher, Pages, Edition (hvis aktuelt). 

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
:::: 

::: details Flere eksempler

En større undersøkelse i Australia viste at ... (Trickett, 2001, s. 9646).

<span class="ref">Trickett, E. J. (2001). Mental Health: Community Interventions. I N. J. Smelser & P. B. Baltes (Red.), _International encyclopedia of the social & the behavioral sciences_ (s. 9645–9648). Elsevier.</span>

<span class="ref">Johnsen, B.H. (2019). Spesialpedagogiske røtter og fagets utvikling. I E. Befring, K.-A. B. Næss & R Tangen (Red.), _Spesialpedagogikk_ (6. utg., s. 107-128). Cappelen Damm Akademisk.</span>

:::
 



### E-Bok

Dersom boken har DOI-nummer, foretrekkes dette. Hvis e-boken er identisk med trykt utgave, er URL/DOI valgfritt. Dersom boken ikke har DOI, og e-bokversjonen kun er tilgjengelig via en betalingstjeneste, refererer du til boken som trykt versjon. 

::: teksten
(Forfatter, årstall, eventuelt sidetall)

#### Eksempler: 

1. ... (Vareide, 2018, s. 166).
2. Vareide (2018, s. 166) hevder at ...

:::

:::: ref
<span class="ref">Forfatter, A. A. & Forfatter, B. B. (Årstall). _Tittel: Undertittel_ (eventuelt utgave)\[eventuelt versjon, f.eks. Kindle\]. Forlag. https://doi.org/xxxx</span>

<span class="ref">Vareide, K. (2018). _Hvorfor vokser steder? Og hvordan kan utviklingen påvirkes?_ Cappelen Damm. https://doi.org/10.23865/noasp.32</span>

::: details I EndNote og Zotero

I EndNote:

Legges inn som "Electronic Book".

E-bok med DOI: Fyll ut feltene Author (trykk "enter" mellom hvert navn hvis flere), Year, Title, DOI.

E-bok uten DOI: Fyll ut feltene Author, Year, Title, Publisher, URL.

(Bruk feltet Type of Medium dersom e-boka er begrenset til lesing på et spesielt lesebrett). 
::: 
:::: 



### Oversatte bøker
Leser du et verk som er oversatt, er det oversettelsen det refereres til og ikke originalverket. Oversetteren skal krediteres i referansen. Årstallet for originalverket oppgis i slutten av referansen: 

:::: ref
<span class="ref">Tolkien, J. R. R. (2004). _Ringenes herre: Ringens brorskap_ (T. B. Høverstad, Overs.). Tiden. (Opprinnelig utgitt 1954).</span>


::: details I EndNote og Zotero

I EndNote:

Legges inn som "Book".
Fyll ut feltene: Author (trykk "enter" mellom hvert navn hvis flere), Year, Title,  Publisher, Translator, Original Publication (kun årstall i sistnevnte felt; det kommer med prefiks "Opprinnelig utgitt").

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
::::

## Artikler 

### Artikkel i tidsskrift (trykt og elektronisk)

::: teksten

(Forfatter(-e), årstall, eventuelt sidetall)

... langtidsvirkninger av vold (Huang & Mossige, 2012, s. 150).

:::

:::: ref
<span class="ref">Forfatter, A. A., Forfatter, B. B. & Forfatter, C. C. (Årstall). Artikkeltittel. _Tidsskrifttittel_, _årgang/volum_(hefte/issue), sidespenn.</span>

<span class="ref">Huang, L. & Mossige, S. (2012). Academic achievement in Norwegian secondary schools: The impact of violence during childhood. _Social Psychology of Education_, _15_(2), 147–164. https://doi.org/10.1007/s11218-011-9174-y</span>

::: details I EndNote og Zotero

I EndNote:

Trykt tidsskrift: Legges inn som "Journal Article". 

Elektronisk tidsskrift: Legges inn som "Electronic Article" eller "Journal Article".

Trykt tidsskrift: Fyll ut feltene Author (trykk "enter" mellom hvert navn hvis flere), Year, Title, Journal, Volume, Issue (hvis aktuelt), Pages.

Elektronisk tidsskrift: Fyll ut feltene Author, Year, Title, Journal, Volume, Issue (hvis aktuelt), Pages, DOI (eller URL dersom DOI mangler).

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

Oppgi DOI dersom det foreligger. Hvis kildeinformasjon som årgang/volum, hefte/issue eller sidetall ikke er oppgitt, utelates disse fra referansen. 



### Artikkel i avis (trykt og elektronisk)

::: teksten
(Forfatter, årstall, eventuelt sidetall)

Man må se mer nyansert på utroskap og monogami (Thuen, 2006, s. 12).

(Knapstad, 2018).
:::

:::: ref
<span class="ref">Forfatter. (Årstall, dato). Tittel på artikkel: undetittel. _Avisens tittel_, side. URL om du leser avisartikkelen elektronisk. </span>

<span class="ref">Thuen, F. (2006, 12. oktober). Utroskapens pris. _Bergens Tidende_, s. 12.</span>

<span class="ref">Knapstad, M. L. (2018, 9. mai). En jafs av Bergen. _Aftenposten, A-magasinet_. https://www.aftenposten.no/a-magasinet/i/ngJron/en-jafs-av-bergen?</span>

::: details I EndNote

Legges inn som "Newspaper Article".

Fyll ut feltene: Reporter (trykk "enter" mellom hvert navn hvis flere), Year, Title, Newspaper, Pages, Issue Date og url om du leser avisartikkelen elektronisk.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

### Artikler fra leksikon/oppslagsverk 

::: teksten 
(forfatter, år)

(Fossheim, 2018).

Om artikkelen ikke har forfatter bruker du artikkeltittel:

... ("Lindeberg stasjon", 2017).


:::


:::: ref

Med forfatter:

<span class="ref">Artikkelens forfatter(e). (publiseringstidspunkt). Artikkelens tittel: Undertittel. I Bokens
forfatter(e) eller redaktør(er) (Red.), Bokens tittel (utgave, bind, sidetall). Forlag. (eller
Hentet [lest-dato] fra URL</span>

<span class="ref">Forfatter. (oppdaterings- eller publiseringstidspunkt). Tittel: eventuelt Undertittel. 
_Nettstedets navn_. URL</span>

<span class="ref">Fossheim, H. (2018, 25. desember). Aristoteles. I _Store Norske Leksikon_. https://snl.no/Aristoteles</span>

Uten forfatter: 

<span class="ref">Tittel på artikkel: Undertittel. (Publiseringstidspunkt). I _Leksikonets tittel._ Forlag. (Hentet
[lest-dato] fra URL)</span>

<span class="ref">Lindeberg stasjon. (2017, 8.mars). I _Wikipedia._ https://no.wikipedia.org/w/index.php?title=Lindeberg_stasjon&oldid=17219238</span>

Ta med dato i tilfeller der innholdet oppdateres. 



::: details I Endnote og Zotero

I EndNote:

Legges inn som "Encyclopedia".

Fyll ut feltene: Author (hvis innførselen har forfatter), Year, Title, Editor (hvis aktuelt), Encyclopedia Title, Edition (hvis aktuelt), Pages (hvis aktuelt), Date (hvis publiseringsdato er oppgitt i tillegg til publiseringsår), URL.

(Fyll også ut feltet Access Date hvis lesedato skal med).

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
::::

::: details Flere eksempler

... (World Health Organization, 2020)

... World Health Organization (2020)

<span class="ref">World Health Organization. (2020). F40: Fobiske angstlidelser. I Den internasjonale statiske klassifikasjonen av sykdommer og beslektede sykdommer (10. utg.). Direktoratet for e-helse. https://finnkode.ehelse.no/#icd10/0/0/0/2599502</span>

:::

## Nettsider

### Nettside fra organisasjon

::: teksten
(Organisasjon, årstall)

... som det ble lagt fram i statsråd (Statsministerens kontor, 2018).
:::

:::: ref
<span class="ref">Organisasjon. (Årstall, dag, måned). _Tittel_. Nettstedets navn.  URL </span>

<span class="ref">Statsministerens kontor. (2018, 20. mars). _Offisielt fra
statsråd 20. mars 2018_. Regjeringen.
https://www.regjeringen.no/no/aktuelt/offisielt-fra-statsrad-20.-mars-2018/id2594402/
</span>

::: details I EndNote og Zotero

I EndNote:

Legges inn som "Web Page".

Fyll ut feltene: Author (med et komma etter organisasjonsnavnet eller institusjonsnavnet), Year, Title, Publisher (Nettstedets navn) Last Update Date (hvis publiseringsdato er oppgitt i tillegg til publiseringsår), URL.

(Fyll også ut Access Year og Access Date hvis lesedato skal med). 

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

::: details Flere eksempler
... her ble sjekklisten for oversiktsartikkel brukt (Kunnskapsbasertpraksis.no, 2021, 4.1 Sjekklister)

:::
<span class="ref">Kunnskapsbasertpraksis.no. (2021, 17. september). _Kunnskapsbasert praksis._ Helsebiblioteket. [https://www.helsebiblioteket.no/innhold/artikler/kunnskapsbasert-praksis/kunnskapsbasertpraksis.no](https://www.helsebiblioteket.no/innhold/artikler/kunnskapsbasert-praksis/kunnskapsbasertpraksis.no)</span>

:::


#### Merknader 
Nettstedets navn utgår dersom det er det samme som forfatter/organisasjon. 

Publiseringsdato brukes _kun_ for innhold som publiseres eller oppdateres ofte (f.eks. blogginnlegg, diskusjonsfora, sosiale medieoppdateringer, pressemeldinger, nyhetsbrev, høringsuttalelser). I teksten oppgis bare årstallet for utgivelsen. Finnes det ikke informasjon om publiseringstidspunkt, oppgis u.å. (= uten år) i referansen og i teksten.  


### Nettside med forfatter

::: teksten
(Forfatter, årstall)

Skinnegående transport øker mest (Lund, 2018).
:::

:::: ref
<span class="ref">Forfatter, A.A. (Årstall, dato). _Tittel_. Nettstedets navn. URL</span>

<span class="ref">Lund, V. (2018, 26. september). _Åtte av ti reiser med bil_. SSB. https://www.ssb.no/transport-og-reiseliv/artikler-og-publikasjoner/atte-av-ti-reiser-med-bil </span>

::: details I EndNote og Zotero

I EndNote:

Legges inn som "Web Page".

Fyll ut feltene: Author (trykk "enter" mellom hvert navn hvis flere), Year, Title, Publisher (Nettstedets navn) Last Update Date (hvis publiseringsdato er oppgitt i tillegg til publiseringsår), URL.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)

:::
:::: 


## Offentlige kilder

### Lover

::: teksten
(Lovens korttittel, årstall, paragraf)

I folketrygdloven (1997, § 14-4) står det om svangerskapspenger at ...
:::

:::: ref
<span class="ref">Lovens korttittel. (Årstall). _Lang tittel_ (datokode). Nettstedets navn. https://...</span>

<span class="ref">Folketrygdloven. (1997). _Lov om folketrygd_ (LOV-1997-02-28-19). Lovdata. [https://lovdata.no/lov/1997-02-28-19](https://lovdata.no/lov/1997-02-28-19)</span>

::: details I EndNote og Zotero

(tilpasset EndNote-stil for norsk APA)

Legges inn som "Legal Rule or Regulation".

Fyll ut feltene: Author (lovens korttittel), Year, Title (full tittel), Rule Number (datokode), Publisher, URL.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

::: details Flere eksempler
Med endringslov til folketrygdloven (2018) endres finansieringen ...

<span class="ref">Endringslov til folketrygdloven. (2018). _Lov om endring i folketrygdloven_ (LOV-2018-06-22-55). Lovdata. [https://lovdata.no/lov/2018-06-22-55](https://lovdata.no/lov/2018-06-22-55)</span>
:::

#### Merknader
Det anbefales å hente lover direkte fra [Lovdata](https://lovdata.no/lov/2018-06-22-55). Om du bruker lovene i f.eks bokformat henvises det som for bok. 

### Forskrifter

::: teksten
(Forskriftens korttittel, årstall, paragraf)

Forskrift om etablering og gjennomføring av psykisk helsevern (2011), sier at ...
:::

:::: ref
<span class="ref">Forskriftens korttittel. (årstall). _Lang tittel_ (datokode). Nettstedets navn. https://...</span>

<span class="ref">Psykisk helsevernforskriften (2011). _Forskrift om etablering og gjennomføring av psykisk helsevern m.m._ (FOR-2011-12-16-1258). Lovdata. [https://lovdata.no/forskrift/2011-12-16-1258](https://lovdata.no/forskrift/2011-12-16-1258)</span>

::: details I EndNote og Zotero

I EndNote:

Legges inn som "Legal Rule or Regulation".

Fyll ut feltene: Author (Forskriftens korttittel med et komma til slutt), Year, Title (full tittel), Publisher, Rule Number (datokode), URL.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

### Dommer
Som regel holder det å henvise til dommer kun i teksten. Ulike fagtradisjoner har ulike praksiser. Undersøk med faglærer eller veileder om du trenger mer hjelp.

::: teksten
Problemstillingen er berørt i dommen (Rt 1993 s. 766).
:::

::: ref
_ingen innførsel_
:::

### Meldinger og proposisjoner til Stortinget

::: teksten
(Meldingsnummer (år-år), eventuelt sidetall)

Sammenslåingene ble begrunnet med noe de kalte «en kritisk vurdering av kvalitet» (Meld. St.20 (2009-2010), s. 49).
:::

:::: ref
<span class="ref">Meldingsnummer (år-år). _Tittel: Undertittel_. Departement. URL</span>

Dersom du henviser til trykt utgave, utgår url. 

<span class="ref">Meld. St. 20 (2009-2010). _Omorganisering av ABM-utvikling_. Kulturdepartementet. https://www.regjeringen.no/no/dokumenter/Meld-St-20-20092010/id608202/</span>


::: details I EndNote og Zotero

I EndNote:

Legges inn som "Government Document".

Fyll ut feltene: Author (Sett inn årstall i parentes etter meldingsnummer og avslutt med komma), Title, Department, URL.

OBS: Author-feltet skal altså se slik ut: Meld.St. 20 (2009-2010),

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)

::: 
:::: 

::: details Flere eksempler
De funksjonshemmedes stilling blir behandlet i handlingsplanen (St.Meld. nr.8(1998-1999)).


<span class="ref"> St.meld. nr. 8 (1998–99). _Om handlingsplan for funksjonshemma 1998–2001: Deltaking og likestilling_. Sosial- og helsedepartementet.</span>

... (Arbeids-og sosialkomiteen, 2016)

<span class="ref">Innst. 49 S (2016–2017). Innstilling fra arbeids-og sosialkomiteen om Nav i en ny tid – for arbeid og aktivitet. Arbeids- og sosialkomiteen. https://www.stortinget.no/no/Saker-og-publikasjoner/Publikasjoner/Innstillinger/Stortinget/2016-2017/inns-201617-049s/</span> 

:::

#### Merknader
Meldinger fra før oktober 2009 har betegnelsen Stortingsmelding, forkortet St.meld., mens nyere meldinger heter Melding til Stortinget, forkortet Meld. St.

### Norges offentlige utredninger (NOU)

::: teksten
(NOU årstall: nummer, eventuelt sidetall)

... i NOU 1999: 13 (s. 559).
:::

:::: ref
<span class="ref">NOU årstall: nummer. (Utgivelsesår). _Tittel_. Departement.</span>


<span class="ref">NOU 1999: 13. (1999). _Kvinners helse i Norge_. Sosial- og helsedepartementet.</span>

::: details I EndNote og Zotero

I EndNote:

Trykt utgave: Legges inn som "Book".

Elektronisk utgave: Legges inn som "Electronic Book".

Trykt utgave: Fyll ut feltene Author (legg inn NOU år: nummer som forfatter med et komma til slutt), Year, Title, Publisher.

Elektronisk utgave: Fyll ut feltene Author (legg inn NOU år: nummer som forfatter med et komma til slutt), Year, Title, URL.

OBS: År for utgave skal ikke med i parentesen i løpende tekst. Dette må rettes manuelt i EndNote via "Edit & Manage Citations". Velg Exclude year i nedtrekksmenyen for "Formatting".

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

::: details  Flere eksempler
... behandling av hjerteinfarkt (NOU 1999: 13, 1999, s. 559).

<span class="ref">NOU 1999: 13. (1999). _Kvinners helse i Norge_. Sosial- og helsedepartementet. https://www.regjeringen.no/</span>
:::

### Læreplaner og rammeplaner


Utdanningsdirektoratet (2021) har gitt føringer for hvordan læreplaner skal siteres:
[Hvordan referere til læreplanene?](https://www.udir.no/laring-og-trivsel/lareplanverket/hvordan-referere-til-lareplanene/). Eksemplene under følger retningslinjene fra direktoratet og tegnsetting for APA 7.


::: teksten
(Organisasjon, årstall, eventuelt sidetall)

... (Kunnskapsdepartementet, 2017, s. 7).
... (Utdanningsdirektoratet, 2020)
... (Kunnskapsdepartementet, 2017) 

:::

:::: ref

<span class="ref">Departement/direktorat. (Publiseringstidspunkt). _Tittel_. Fastsatt som forskrift ved kongelig
resolusjon. Læreplanverket for Kunnskapsløftet 2020. URL</span>

<span class="ref">Kunnskapsdepartementet. (2017). _Overordnet del –verdier og prinsipper for grunnopplæringen._
Fastsatt som forskrift ved kongelig resolusjon. Læreplanverket for Kunnskapsløftet 2020.
[https://www.regjeringen.no/no/dokumenter/verdier-og-prinsipper-forgrunnopplaringen/id2570003/](https://www.regjeringen.no/no/dokumenter/verdier-og-prinsipper-forgrunnopplaringen/id2570003/)</span>


<span class="ref">Utdanningsdirektoratet. (2020). _Læreplan i Vg1 helse- og oppvekstfag._ Fastsatt som forskrift.
Læreplanverket for Kunnskapsløftet 2020. [https://www.udir.no/lk20/hsf01-03](https://www.udir.no/lk20/hsf01-03)</span>






::: details I EndNote og Zotero

I EndNote:

Legges inn som "Government Document".

Fyll ut feltene: Author, Year, Title (Læreplankode), Publisher, URL. 

Merk at læreplankoden fylles inn i tittelfeltet i parentes. Fyll inn *Fastsatt som forskrift* osv. i Publisher-feltet.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

::: details Flere eksempler

Kunnskapsdepartementet. (2019). _Læreplan i norsk
(NOR01-06)_. Fastsatt som forskrift.
Læreplanverket for Kunnskapsløftet 2020.
[https://www.udir.no/lk20/nor01-06?lang=nob](https://www.udir.no/lk20/nor01-06?lang=nob)

I rammeplanen for barnehagene (2017, s. 27) står det at barnehagen skal ivareta barnas rett til medvirkning.

<span class="ref">Kunnskapsdepartementet (2017). _Rammeplan for barnehagen: Forskrift om rammeplan for barnehagens innhold og oppgaver._ Hentet fra [https://www.udir.no/globalassets/filer/barnehage/rammeplan/rammeplan-for-barnehagen-bokmal2017.pdf](https://www.udir.no/globalassets/filer/barnehage/rammeplan/rammeplan-for-barnehagen-bokmal2017.pdf)</span>
:::

#### Merknad
Kunnskapsløftet består av flere deler, bl.a.: Overordnet del, Læreplaner for fag og Prinsipper for opplæring. Departementet eller Regjeringen bør stå som forfatter av Overordnet del, mens Utdanningsdirektoratet som forvaltningsorgan betraktes som forfatter av læreplaner for fag. Når forfatter og utgiver er den samme, utelates utgiveropplysningen. Merk at tilleggsopplysningene om fastsatt forskrift er ulike for departement/regjering og direktorat.

#### Merknad
 Skriv året læreplan gjelder fra, og plankoden i parentes etter tittel. PDF-versjon er enklere å henvise til. Bruk den fullstendige URL-en for PDF-filen. Når sidetall ikke eksisterer, skriv kapittel/ del og/ eller avsnittsnummer i henvisningen.

### Rapporter
Disse dokumenttypene kan ligne bøker og e-bøker og er gjerne utgitt av offentlige eller private 
institusjoner. Noen har en seriekode eller rapportnavn- og nummer, og dette oppgis da i 
parentes etter tittelen. 

::: teksten
(Forfatter, årstall, eventuelt sidetall)

(Nordisk ministerråd, 2009)
:::

:::: ref
Elektronisk:
<span class="ref">Forfatter/Institusjon. (Publiseringstidspunkt). _Tittel_ (seriekode/Rapportnavn og -nr). Utgiver.</span>
https://xxxxx

<span class="ref">Bergan, M. A. (2017). _Fiskebiologiske undersøkelser i
Balsnesvassdraget på Ørland i 2017:
Ungfisktellinger og problemkartlegging knyttet til
fiskeforsterkende tiltak og sjøørret_ (NINA Rapport
1392). Norsk institutt for naturforskning. http://hdl.handle.net/11250/2485755</span>


Trykt:
<span class="ref">Forfatter/Institusjon. (publiseringstidspunkt). _Tittel_ (seriekode/Rapportnavn og -nr). Utgiver.</span>

<span class="ref">Thorød, A. B. (2006). *En normal barndom? : foreldrestrategier for å skjerme barn fra konsekvenser av å leve med lav inntekt* (NOVA Rapport 2/06). Norsk institutt for forskning om oppvekst, velferd og aldring.</span>

:::: 

::: details Flere eksempler
...(Hansen & Slagsvold, 2013, s. 8)

<span class="ref">Hansen, T. & Slagsvold, B. (2012). _Likestilling hjemme_ (NOVA Rapport 8/12). Norsk institutt for forskning om oppvekst, velferd og aldring. https://www.nova.no/</span>
:::

::: details I EndNote og Zotero

I EndNote:

Legges inn som "Report"

Fyll ut feltene: Author (trykk "enter" mellom hvert navn hvis flere), Year, Title, Report number (Her skriver du inn hele serieopplysningen), Publisher, URL

Merknad: Dersom du ikke har URL, erstattes den med Publisher. Dersom du ikke har nummer/serieopplysning kan feltet for Report number stå blankt.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)

:::

### Religiøse og klassiske verk

Religiøse verk (f.eks. Bibelen, Koranen), klassiske verk (greske og romerske verk) og klassisk litteratur (f.eks. Shakespeare) refereres som for bøker. Religiøse verk behandles som verk uten forfatter, mens annoterte versjoner (kommentarutgaver) behandles som redigert bok. Religiøse skrifter er publisert i mange utgaver; bruk årstallet for den aktuelle utgivelsen. Dersom publiseringstidspunkt anses å være kjent, oppgis årstall for første utgivelse i opprinnelseslandet i tillegg til den utgaven du har brukt. Siden sidetall vil variere fra utgave til utgave, brukes nummererte kapittel, vers eller surer i henvisningen. Bibelen og andre hellige verk skal generelt ikke ha innførsel i referanselista, men hvis du mener at det er nyttig for leseren kan den inkluderes.

::: teksten
... «for det var ikke husrom for dem» (Luk 2,7, Bibel 2011). 
Deretter kun henvisning til del, kapittel, vers, for eksempel (Luk 2,7).

(Koranen 1: 6–7)
\[Ingen innførsel\]

I Lukasevangeliet (Luk,1:34) er Maria i tvil om hun virkelig vil føde Guds barn.
\[Ingen innførsel\]

I Ciceros «Om taleren» (1.47, overs. 1993) ...
\[Ingen innførsel\]

I _Iliaden_ (6.344–58) sier Helena at ...
\[Ingen innførsel\]

... (Dante Alighieri, 1472/2005, s. 241).

... (Homer,ca 800 fvt./1898).
:::

:::: ref
<span class="ref">Dante Alighieri. (2005). _Den guddommelege komedie_ (2. utg., M. Ulleland, Overs.). Gyldendal. (Opprinnelig utgitt 1472)</span>

<span class="ref">Homer (1898). _The Iliad_ (S. Butler, Overs.) The Internet Classics Archive. http://classics.mit.edu/Homer/iliad.html (Originalt verk publisert ca. 800 fvt.)</span>

::: details I EndNote og Zotero

I EndNote:

Legges inn som "Book".
Fyll ut feltene: Author (trykk "enter" mellom hvert navn hvis flere), Year, Title,  Publisher, Translator. Opplysninger om originalutgave legges inn manuelt. (Gjøres når teksten er ferdig ved å trykke "convert to plain text").
NB: Hellige verk skal generelt _ikke_ ha innførsel i referanselista. Skriv henvisning i teksten manuelt.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 



## Andre kildetyper

### Kompendier

Dersom man skal referere til tekster fra et kompendium, skal man henvise til originalverket (for eksempel tidsskriftet eller boken), ikke til kompendiet. Dette gjelder også sidehenvisninger.

### Studentoppgaver og doktorgradsavhandlinger 


::: teksten
(Forfatter, årstall, eventuelt sidetall)

... (Våpenstad, 2011, s. 59).

Kyrkjebø (2001) viser forskjellen mellom ... (s. 39).

... (Eget arbeid, 2022, s. 7).
:::

:::: ref
Trykt oppgave:  
<span class="ref">Forfatter, A. A. (Årstall). _Tittel: Undertittel_ [Masteroppgave/Doktorgradsavhandling]. Institusjon.</span>

Avhandling på nett:  
<span class="ref">Forfatter, A. A. (Årstall). _Tittel: Undertittel_ [Masteroppgave/Doktorgradsavhandling, Institusjon]. Navn på arkiv. URL </span>

<span class="ref">Thingnes J.S. (2020). _Å velje minoriserte språk: Språkpolitikk og språkval i akademia_ [Doktorgradsavhandling, Universitetet i Oslo]. DUO vitenarkiv. https://www.duo.uio.no/handle/10852/80634 </span>

Eget arbeid:  
<span class="ref">Eget arbeid (Årstall). _Tittel på oppgaven_ [Upublisert semesteroppgave - velg det som passer]. Navn på utdanningsinstitusjon.</span>


::: details I EndNote og Zotero

I EndNote:

Legges inn som "Thesis".

Trykt avhandling: Fyll ut feltene Author (trykk "enter" mellom hvert navn hvis flere), Year, Title, University, Thesis Type.

Avhandling på Internett: Fyll ut feltene Author (trykk "enter" mellom hvert navn hvis flere), Year, Title, Thesis Type, Name of Database og URL.

Merknad: I feltet for «Thesis type» legges også institusjonsnavnet inn.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
::: 
:::: 

::: details Flere eksempler
<span class="ref"> (Jerpseth, 2017, s. 40) </span>

<span class="ref"> Jerpseth, H. (2017). _Older patients with late-stage COPD: Care and clinical decision-making: A qualitative study with perspectives of patients, nurses and physicians_ [Doktorgradsavhandling, Universitetet i Oslo]. DUO Vitenarkiv. http://urn.nb.no/URN:NBN:no-58501 </span>
:::

### Kart

::: teksten

...  (Pontoppidan, 1785)


... (Norge i bilder, 2016)
:::

:::: ref
<span class="ref">Pontoppidan, C. (1785). _Det Sydlige Norge._ Nasjonalbiblioteket. [https://www.nb.no/items/URN:NBN:no-nb_digikart_gaa0010000725](https://www.nb.no/items/URN:NBN:no-nb_digikart_gaa0010000725)</span>

Dynamisk genererte kart har ingen tittel. Gi beskrivelse i skarpe klammer og oppgi hentedato i
klammen: 

<span class="ref">Norge i bilder (2016). [Bildesøk Rena med bakgrunnslag
Samferdsel og Stedsnavn] Hentet 28. juni 2022
fra
[http://www.norgeibilder.no/?x=262683&y=699
8817&level=14&utm=33&projects=2318&layers
=0,1&planned=0](https://www.norgeibilder.no/?x=262683&y=6998817&level=14&utm=33&projects=&layers=&plannedOmlop=0&plannedGeovekst=0)  </span>

::: details Endnote

I EndNote:

Informasjon kommer

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
::::


### Statistikk og datasett

Statistikk:

I teksten skal du forklare hvilke søk du har gjort og hvordan du oppnådde resultatene, deretter følger kildehenvisning. 

Datasett:

Inkludere en henvisning i teksten og innførsel i referanselista til et datasett når du enten (a) har gjennomført en ny analyse av åpent tilgjengelige data eller (b) har arkivert egne data som presenteres for første gang. Se [Norsk APA-manual](https://www.unit.no/tjenester/norsk-apa-referansestil) for utfyllende informasjon.


::: teksten
... (Statistisk sentralbyrå, 2017) 

... (Sundstøl, 2018)
:::

:::: ref
<span class="ref">Statistisk sentralbyrå. (2017). _08145: Nye studenter i høyere utdanning i Norge. Kjønn og alder 2000 – 2016_ [Statistikk]. https://www.ssb.no/statbank/table/08145</span>

<span class="ref">Sundstøl, S. A. (2018). _Soils at Haukeli, Imingfjell, and Lesja_ [Datasett].    USN ORA. https://doi.org/10.23642/usn.7454279.v1</span>

::: details Endnote
Legges inn som "Dataset".
Fyll ut feltene: Investigators, Year, Title, Distributor, Datatype, DOI, URL. Note: Sett komma etter navnet på investigators.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
::::

### Standarder, veiledere og retningslinjer
Disse dokumenttypene kan ligne bøker og e-bøker og er gjerne utgitt av offentlige eller private institusjoner. Vanligvis har de en seriekode; denne oppgis i parentes etter tittelen. 

::: teksten
(forfatter/organisasjon, publiseringstidspunkt)

... (Institute of Electrical and Electronics Engineers, 1987)
:::

:::: ref
<span class="ref">Institute of Electrical and Electronics Engineers. (1987). _IEEE guide for handling and disposal of transformer grade insulating liquids containing PCBs_ (ANSI/IEEE Std. 799-1987). https://doi.org/10.1109/IEEESTD.1987.81034</span>



::: details Endnote og Zotero

I EndNote:

Legges inn som "Report".

Fyll ut feltene: Author (med et komma etter organisasjonsnavnet eller institusjonsnavnet), Year, Title, Report Number, URL.

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
::::

::: details Flere eksempler

... tidligere utgitt som Retningslinjer for retningslinjer (Statens helsetilsyn, 2002)

<span class="ref">Statens helsetilsyn. (2002)._Retningslinjer for retningslinjer: Veileder: Prosesser og metoder for utvikling og implementering av faglig retningslinjer_ (IK-2653). Statens helsetilsyn.</span>

... (Helsedirektoratet, 2015)

<span class="ref">Helsedirektoratet. (2015). _Veileder om assistert befruktning med donorsæd_ (IS-2418). [https://www.shorturl.at/akvB8](https://www.shorturl.at/akvB8)</span>

... i følge retningslinjene (Helsedirektoratet, 2017, s. 29)

<span class="ref">Helsedirektoratet. (2017, 24. januar). _Behandling og rehabilitering av rusmiddelproblemer og avhengighet : nasjonal faglig retningslinje._ [https://www.helsedirektoratet.no/retningslinjer/behandling-og-rehabilitering-av-rusmiddelproblemer-og-avhengighet#referere](https://www.helsedirektoratet.no/retningslinjer/behandling-og-rehabilitering-av-rusmiddelproblemer-og-avhengighet#referere)</span>
:::




### Forelesningsmateriell og intranett-ressurser

Noen publikasjoner er ikke tilgjengelig for alle, noe som påvirker hvordan de refereres til. Det kan være dokumenter fra læringsplattformer som Canvas, eller fra intranett på jobben. Disse verkene er kun tilgjengelig for undervisere og medstudenter eller kollegaer. Dersom dette er dokumenter som bare du har tilgang til, kan du vurdere å ta dem med som vedlegg.  

Om du er ansatt og skriver for kolleger, kan du følge malen for rapporter. Dersom du ikke kan vise til kilden må du referere til dokumentet i løpende tekst som personlig kommunikasjon. Hvis de du skriver for har mulighet til å få tak i arbeidene du bruker, kan du følge malen for PowerPoint-presentasjoner, som vist nedenfor:

::: teksten
(forfatter, årstall, evt. lysark)
...  (Coyle, u.å., lysark 65)
:::

:::: ref 
Forfatter(e). (Publiseringstidspunkt). _Tittel: Undertittel_ /[Lysarkpresentasjon/]. URL
<span class="ref">Coyle, K. (u.å.). _Bibliographic data: A new context_[Lysarkpresentasjon]. Karen Coyle. http://www.kcoyle.net/presentations/oslo2011.pdf</span>

:::details Endnote og Zotero

I EndNote:

Legges innsom "Book"
Fyll ut feltene: Author (trykk "enter" mellom hvert navn hvis flere), Year, Title, Type og Work, Publisher, URL

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)
:::
::::


### Bilder, figurer og tabeller

Bilder og tabeller som reproduseres skal krediteres i figur- eller tabellteksten, der det også skal opplyses om eventuell rettighetsklarering eller lisensbetingelser, eksempelvis Creative Commons-lisens eller om det er gjengitt med tillatelse. Her er det vertsdokumentet – boken, nettsiden eller artikkelen som bildet er hentet fra – som føres inn i referanselisten. Figurteksten skal innledes med en kort beskrivelse av bildet.

::: tip Bilder du har tatt selv: 
Inkluder beskrivelse, stedsangivelse og dato.  
Figur 1. Utsikt fra Ulriken, Bergen 26. juli 2018.

Ingen innførsel i referanselisten
:::

::: tip Bilde hentet fra nettside:  
Figur 2. Breiflabb. Fra «Monkfish/Breiflabb», av A. Hansen, 2006 [https://www.flickr.com/photos/xoto/108041783](https://www.flickr.com/photos/xoto/108041783). CC BY-NC-ND 2.0

Referer til nettsiden:  
<span class="ref">Hansen, A. (2006). _Monkfish / Breiflabb_. Hentet fra [https://www.flickr.com/photos/xoto/108041783](https://www.flickr.com/photos/xoto/108041783)</span>
:::

::: tip Tabell hentet fra tidsskriftartikkel:  
Tabell 1. Sammenligning av mislykkethet. Fra «Unsuccessful treatments of “writer's block”: A meta-analysis,» av D. C. McLean & B. R. Thomas, 2014, _Psychological Reports, 115_, s. 277. Copyright 2014 Sage Publications. Gjengitt med tillatelse.

Referer til artikkelen:  
<span class="ref">McLean, D. C. & Thomas, B. R. (2014). Unsuccessful treatments of “writer's block”: A meta-analysis. _Psychological Reports, 115_(1), 276-278.  [https://doi.org/10.2466/28.PR0.115c12z0](https://doi.org/10.2466/28.PR0.115c12z0)</span>
:::

::: tip Bilde hentet fra bok  
Figur 4. Relativ nettoflytting i kommunene. Fra _Hvorfor vokser steder? Og hvordan kan utviklingen påvirkes?_ (s. 42), av K. Vareide, 2018, Cappelen Damm Akademisk. CC BY 4.0.

Referer til boken:  
<span class="ref">Vareide, K. (2018). _Hvorfor vokser steder? Og hvordan kan utviklingen påvirkes?_ [https://doi.org/10.23865/noasp.32](https://doi.org/10.23865/noasp.32)</span>
:::

### Personlig kommunikasjon (e-poster, samtaler, personlige intervjuer o.l.)

Det som er felles for kilder i kategorien personlig kommunikasjon, er at leserne mer eller mindre
er utestengt fra å kunne konsultere kildene. Personlig kommunikasjon kan omfatte e-poster,
personlige intervjuer, brev, meldinger fra uarkiverte diskusjonsgrupper, forelesningsnotater osv. Bruk personlig kommunikasjon som kilde *kun* når gjenfinnbare kilder ikke er tilgjengelige. For eksempel hvis en forelesning inneholder originalt innhold som ikke er publisert andre steder, kan denne refereres til som personlig kommunikasjon. Hvis materialet du vil henvise til er lukket bak en påloggingseller betalingsmur, henvis til disse som arkivert materiale. Ikke bruk kategorien personlig kommunikasjon for intervjudata (jfr. «Intervju fra egne informanter eller intervjuobjekter», over). Ettersom denne type kilder ikke er gjenfinnbare, skal de ikke i referanselista – og det er kanskje heller ikke så lurt å benytte den type kilder nettopp av den grunn. 

::: teksten
Dato må være med i teksten:

... har ofte en fastlagt form (D. Didriksen, personlig kommunikasjon, 17. desember 2017) …

_Ingen innførsel i referanselisten_
:::

### Kunstig intelligens (f.eks. store språkmodeller som ChatGPT, Writesonic mfl.)

Eksempelet under viser hvordan du refererer til KI-generert tekst. På [APA-bloggen](https://apastyle.apa.org/blog/how-to-cite-chatgpt) kan du lese mer utfyllende informasjon om dette. Dersom du bruker KI-genererte bilder, kan du lese mer i [Norsk APA-manual](https://www.unit.no/tjenester/norsk-apa-referansestil) s. 64.


::: eksempel Sjekk retningslinjene ved ditt studiested
Vær oppmerksom på at tekster generert av kunstig intelligens, for eksempel i form av store språkmodeller, er forbundet med etiske problemstillinger, og at bruk i studiesammenheng kan komme inn under bestemmelser om fusk og plagiering. Undersøk hva som er tillatt ved ditt studium hvis du vurderer å benytte en slik tjeneste.
:::



::: tip I teksten
(OpenAI, 2023)

En KI-generert tekst er ikke mulig for andre å gjenskape. I teksten din bør du beskrive hvordan du har brukt verktøyet, og du bør gjengi det du skrev inn i chatten. Dersom du har et langt svar fra chatten, bør du legge dette ved oppgaven som vedlegg.

:::

:::: ref 
<span class="ref">Rettighetshaver/Firma. (År). *Tittel på programvare* (versjon) [Stor språkmodell].  
https://xxxxx</span>

	
<span class="ref">OpenAI. (2023). *ChatGPT* (20. april-versjon) [Stor språkmodell]. https://chat.openai.com/</span>

::: details I EndNote og Zotero

I EndNote:

Legges inn som "Dataset".

Fyll ut feltene: Investigators, Year, Title, Version, Data Type og URL 

I Zotero:

Se eksempelsamling [fra Høgskulen på Vestlandet](https://www.hvl.no/bibliotek/skrive-og-referere/zotero-og-endnote/zotero/apa7th/)

:::
::::