---
title: "MLA"
date: "2012-09-18"
---

# MLA

MLA står for Modern Language Association. Referansestilen legger vekt på forfatter og verktittel, og er vanlig innenfor språk, litteratur og områdestudier. Framstillingen her er basert på den åttende utgaven av "MLA Formatting and Style Guide" og [The MLA Style Center](https://style.mla.org/works-cited-a-quick-guide/). I denne versjonen er det gjort en del forenklinger sammenlignet med tidligere. I stedet for detaljerte instrukser, beskriver stilen et sett av grunnelementer. Med utgangspunkt i disse elementene kan du tilpasse referansene til ulike nyere kildeformater. 

## Sitering i teksten 

Hvis forfatternavnet er del av setningen oppgis bare sidetallet i parentes. Sett parentesen der det kommer en naturlig pause, helst i slutten av setningen, slik: 
> "Barrow fant at ... (137-141)". 

Hvis forfatternavnet ikke inngår i setningen, skal det stå inne i parentesen: 
> "... (Barrow 137-141)". 

Hvis du bruker flere arbeider av samme forfatter, legg til komma og tittel (hvis den er kort) eller en forkortet tittel før sidetallet. 
> Eksempel: (Faingold, _Child language_ 95-97). 

Hvis du henviser til hele boka, eller til et verk uten sidetall, er det ofte best å inkludere forfatternavn og/eller tittel i selve teksten, slik:
> "Fukuyamas _Our Posthuman Future_ har mange eksempler på dette."

Sitater må være eksakt gjengitt med kildehenvisning. Sitater som er kortere enn tre linjer inkluderes i teksten med anførselstegn. Lengre sitater markeres med kolon og innrykk, men ikke anførselstegn.


### Verk med flere forfattere 

Bruk samme rekkefølge som på tittelbladet. For tre eller flere forfattere brukes førsteforfatters etternavn fulgt av et al. eller mfl. og eventuelt sidetall. Det samme gjelder i referanselisten. 

> Smith et al. hevder at ... (42)
> ... (Smith mfl. 42)

Navnet til førsteforfatter skal skrives invertert, det vil si Etternavn, Fornavn. De andre forfatterne skrives Fornavn Etternavn.

## Elementer i en referanse 

# Elementer i referanse på referanselisten
 
Her følger en liste over grunnelementer som skal med i en referanse. Elementene skal settes opp i den samme rekkefølgen uavhengig av kildetype. **Legg merke til tegnsettingen:**
 
+ Forfatter.
+ "Kildens tittel".
+ _Kildens beholder_,
+ Andre bidragsytere,
+ Versjon/Utgave,
+ Nummer,
+ Utgiver,
+ Utgivelsesdato,
+ Plassering.
 
::: ref
Forfatter. "Kildens tittel". _Kildens beholder_, Andre bidragsytere, Versjon/Utgave,  Nummer, Utgiver, Utgivelsesdato, Plassering.
:::
 
En "beholder" er der du finner kilden, for eksempel en database eller en antologi. Hvis du viser til en novelle publisert i en antologi, er novellen kilden og antologien beholderen. "Plassering" viser til plassering i verket, for eksempel sidespenn. **Dette oppsettet brukes på alle typer kilder**. Se eksempler nedenfor. For eksempler som ikke er listet opp nedenfor, følg listen over grunnelementene og legg inn riktig informasjon.
 

## Referanselisten

- Referanselisten ordnes alfabetisk etter etternavn.
- Ved flere forfattere skal listen alfabetiseres ut fra førsteforfatter, deretter andreforfatter osv.
- Har du flere verk av samme forfatter, ordnes de alfabetisk etter tittel. Navnet gjentas ikke, men erstattes av tre bindestreker (---).
- Dersom en referanse går over flere linjer, skal alle linjene ha innrykk unntatt den første: såkalt hengende innrykk.

## Bøker

### Bok

::: teksten
Forfatter (evt. sidetall)

... Rem ... (18).
:::

:::: ref
Etternavn, Fornavn. _Tittel_. Utgiver, årstall.

Rem, Tore. _En biografi om Jens Bjørneboe_. Cappelen Damm, 2020.

::: details I EndNote

Legges inn som «Book».

Fyll ut feltene: Author (trykk «enter» mellom hvert navn hvis flere), Year, Title, Publisher.
::: 
:::: 

### E-bok

I [MLA](https://style.mla.org/citing-an-e-book/) regnes e-bok som en "versjon" av boka. Informasjon om format leggs inn som utgiver. Hvis du vet hvilket format e-boka er i (for eksempel Kindle, EPUB), skriver du dette i stedet for "e-bok". 

::: teksten
Joshua Schimel's _Writing Science_ tar for seg vitenskapelig skriving som historiefortelling med elementer som konflikt, dramatisk oppbygning og forløsning. 

:::

:::: ref
Etternavn, Fornavn. _Tittel_, versjon. Utgiver, årstall. 

Schimel, Joshua. _Writing Science: How to Write Papers That Get Cited and Proposals That Get Funded_, e-bok. Oxford UP, 2012. 

::: details I EndNote

Legges inn som «Electronic Book».

Fyll ut feltene: Author (trykk «enter» mellom hvert navn hvis flere), Year, Title, Publisher (Skriv versjon før forlag i Publisher-feltet: e-bok.Oxford UP)
::: 
:::: 


### Bokkapittel

::: teksten
... (Forfatter sidetall).

"Å lære seg å skrive er å lære seg å lese sine egne ord med maksimal oppmerksomhet" (Moi 19).

:::

:::: ref
Etternavn, Fornavn. ”Kapitteltittel.” _Boktittel_, redigert av Fornavn Etternavn, Utgiver, årstall, ss. xx-xx. 

Moi, Toril. "Å skrive er å tenke." _Min metode. Om sakprosaskriving_, redigert av Kristine Isaksen og Hans Petter Blad. Cappelen Damm, 2019, ss. 15-23. 

::: details I EndNote

Legges inn som «Book Section».

Fyll ut feltene: Author (trykk «enter» mellom hvert navn hvis flere), Year, Title, Editor (trykk «enter» mellom hvert navn hvis flere), Book Title, Publisher, Pages.
::: 
:::: 

### Oversatt bok

:::: ref
Etternavn, Fornavn.  _Boktittel_. Oversetter(e) Fornavn Etternavn, Utgiver, årstall. 

Vargas Llosa, Mario. _Kelterens drøm._ Oversettere Kari Risvik og Kjell Risvik, Gyldendal, 2012. 

::: details I EndNote

Legges inn som «Book». Fyll ut feltene: Author (trykk «enter» mellom hvert navn hvis flere), Year, Title, Publisher, Translator.
::: 
:::: 


### Avhandling - doktor/master

:::: ref
Etternavn, fornavn. _Tittel_. Akademisk avhandling, Institutt/fakultet, Universitet, årstall.

Kyrkjebø, Rune. _Heimskringla I etter Jofraskinna: karakteristikk av tekstvitna samt tekstkritisk utgåve av Jens Nilssøns avskrift i AM 37 folio._ Akademisk avhandling, Nordisk institutt, Universitetet i Bergen, 2001.

::: details I EndNote

Legges inn som «Thesis».
Fyll ut feltene Author (trykk «enter» mellom hvert navn hvis flere), Year, Title, University (Institutt/fakultet, Institusjon) Thesis Type (Akademisk avhandling).


::: 
:::: 
## Artikler

### Artikkel i tidsskrift (trykt/elektronisk)

Hvis utgaven er datert med måned eller årstid oppgis dette sammen med utgivelsesår. Oppgi DOI hvis dette er tilgjengelig. 

:::: ref
Etternavn, Fornavn. ”Artikkeltittel.” _Tidsskriftstittel_ årgang, heftenummer, årstall, ss xx-xx (valgfritt), eventuelt URL eller DOI-nummer.

Børdahl, Amund. “Bloom Leser Bibelen.” _Agora_, no. 2, 2019, ss. 99–156, www.idunn.no.

::: details I EndNote
Legges inn som «Journal Article».

Fyll ut feltene Author (trykk «enter» mellom hvert navn hvis flere), Year, Title, Journal, Volume, Issue, Pages (hvis aktuelt) DOI/URL (Hvis aktuelt)
::: 
:::: 


### Artikkel i avis (trykt/elektronisk) 

Lesedato er frivillig. 

:::: ref
Etternavn, Fornavn. "Tittel på artikkel". _Tittel på avis_, utgivelsesdato, sidetall eller URL. 

Guðmundsson, Halldór. "En engel i Reykholt". _Klassekampen_, 24. juni 2020, https://klassekampen.no/utgave/2020-06-24/en-engel-i-reykholt 

::: details I EndNote

Legges inn som «Newspaper Article».

Fyll ut feltene: Reporter (trykk «enter» mellom hvert navn hvis flere), Title, Newspaper, Pages, (Hvis aktuelt) Issue Date, URL (Hvis aktuelt).
::: 
:::: 

## Nettsider 

### Nettside fra organisasjon

Nettsider som forandrer seg bør ha med lesedato. 

::: teksten
The Online Writing Lab (OWL) fra Purdue University inneholder stort sett alt man trenger for å skrive akademiske oppgaver på engelsk (Purdue Online Writing Lab).

:::


:::: ref

"Tittel på nettside". Organisasjon eller nettsted. URL, lesedato. 

"Purdue Online Writing Lab". Purdue University. https://owl.purdue.edu/owl/purdue_owl.html, lest 24.06.2020

::: details I EndNote

Legges inn som "Web Page".

Fyll ut feltene: Title, Publisher (Nettstedets/ Organisasjonens navn) URL.

(Fyll også ut Date Accessed hvis lesedato skal med). 

::: 
:::: 


### Nettside med forfatter 

Nettsider som forandrer seg bør ha med lesedato.

::: teksten
Forfatter (nettsted)



:::

:::: ref
Etternavn, Fornavn. "Tittel på artikkel". _Tittel på nettstedet._ URL. Lesedato.



::: details I EndNote

Legges inn som "Electronic Book"

fyll ut feltene: Author (trykk «enter» mellom hvert navn hvis flere) Title, Publisher (Nettstedets/ Organisasjonens navn) URL.

(Fyll også ut Date Accessed hvis lesedato skal med). 

::: 
:::: 

## Oppslagsverk 

### Artikkel i elektronisk leksikon (uten forfatter)

::: teksten
Tittel på elektronisk leksikon

Hermetisk diktning brukes generelt om poesi som bruker okkult symbolisme (hermetisk diktning).
:::

:::: ref
"Oppslagsord". _Tittel på oppslagsverk._ år. URL. Lesedato.

"Hermetisk diktning". _ Store norske leksikon._ 9. mai 2019. https://snl.no/hermetisk_diktning. Lest 24 juni 2020. 

::: details I EndNote

Legges inn som "Electronic Book"

fyll ut feltene: Author (Oppslagsord) Title, Publisher (Nettstedets/ Organisasjonens navn) URL.

(Fyll også ut Date Accessed hvis lesedato skal med).

::: 
:::: 


### Artikkel i trykt leksikon (med forfatter)

::: teksten
(Forfatter eventuelt sidetall)

Tveite ser på historikeren Seips kritikk av Arbeiderpartiet der han hevder at etterkrigstidens Norge har blitt en ettpartistat (280).
:::

:::: ref
Etternavn, Fornavn. "Artikkeltittel". _Tittel på oppslagsverk._ Red. Fornavn Etternavn og Fornavn Etternavn. Bind nr. Utgiver, årstall, Sidetall

Tveite, Tonje. "'Politikk er ikke idyll': Jens Arup Seip som samtidsforfatter". _Norsk litteraturhistorie: Sakprosa fra 1750 til 1995_. Red. Egil Børre Johnsen og Trond Berg Eriksen. Bind 2. Universitetsforlaget, 1998, s. 20-25

::: details I EndNote

Legges inn som «Encyclopedia».

Fyll ut feltene: Author (trykk «enter» mellom hvert navn hvis flere), Year, Title, Editor, Encyclopedia Title, Publisher, Volume, Pages
::: 
:::: 

## Offentlige kilder

### Lover

::: teksten
Lovtittel paragraf, årstall

Helsepersonellovens §6, 1999 skal sørge for at helsehjelpen ikke påfører pasienter, helseinstitusjon, trygden eller andre unødvendig tidstap eller utgift.
:::

:::: ref
Lovens navn. _Lovens fullstendige navn med vedtaksdato og nummer_. Utgiver eller departement oppgis ikke, fordi alle norske lover vedtas av Stortinget. Eventuelt \<URL\> og lesedato.

Helsepersonelloven. _Lov om helsepersonell m.v. av 2. juli 1999 nr. 64. <_[https://lovdata.no/dokument/NL/lov/1999-07-02-64/KAPITTEL\_2#%C2%A76](https://lovdata.no/dokument/NL/lov/1999-07-02-64/KAPITTEL_2#%C2%A76)\>02.februar 2013.

::: details I EndNote

Legges inn som "Electronic Book"
Fyll inn feltene Author (Lovens navn), Title (Fullstendig navn med vedtektsdato og nummer), Date Accessed (Hvis aktuelt), URL (Hvis aktuelt)
::: 
:::: 


### Meldinger og proposisjoner til Stortinget

::: teksten
(Departement _Tittel på melding_)

 De nordiske landene er en sterk forskningsregion med tillit og åpenhet ... (Finansdepartementet, _Nordisk samarbeid_)
 :::

:::: ref
Departement._Tittel på stortingsmelding_. St.meld. nr (sesjon dvs. årstall). Utgiver. Årstall. Eventuelt nedlastingsinformasjon.

Finansdepartementet. _Nordisk samarbeid_ St.meld. nr 23 (2019-2020). Finansdepartementet, 2020.

::: details I EndNote

Legges inn som "Electronic Book"
Fyll inn feltene Author, Year, Title, Publisher, Series Title, URL (Hvis aktuelt)

::: 
:::: 

Merknad: *Meldinger fra før oktober 2009 har betegnelsen Stortingsmelding, forkortet St.meld., mens nyere meldinger heter Melding til Stortinget, forkortet Meld. St.

## Annet 

### Klassiske og hellige tekster 

Klassiske skrifter og hellige tekster finnes i mange forskjellige utgaver. Sidetall vil variere fra utgave til utgave og blir derfor utelatt. Tekstene deles i stedet inn i nummererte kapittel, vers eller surer som vil være den samme i alle utgaver. Dette gjelder for eksempel klassiske skuespill og dikt, Koranen, Bibelen og eldre greske og romerske tekster. Henvisning til hellige skrifter gjøres underveis i teksten ved å oppgi tekststed i parentes. Hellige tekster som Bibelen og Koranen trenger som regel ikke å føres i referanselisten.

::: teksten
(Tekststed)

Romeo viser her sin sanne og intense kjærlighet til sin elskede Julie (Akt 2, scene 5, vers 55).
:::

:::: ref
Etternavn, Fornavn. _Tittel på skuespill_. Red. Fornavn Etternavn. Utgiver. Årstall.

Shakespeare, William. _Romeo and Juliet._ Red. Roma Gill. Oxford University Press. 1982.

::: details I EndNote

Fyll ut feltene: Author (trykk «enter» mellom hvert navn hvis flere), Year, Title, Publisher, Editor.
::: 
:::: 


### Upublisert materiale

::: teksten
... forfatter ... (_Tittel_)

**Eksempel:** Utaker ser her på bruk av bilder i filosofi knyttet til menneskets forståelse og persepsjon av seg selv. (_Det perseptuelles antropologi; persepsjon og bilder som filosofisk problem_).
:::

:::: ref
Etternavn, Fornavn. _Tittel._ Årstall. Upublisert manuskript. Institusjonstilhørighet.

Utaker, Arild. _ Det perseptuelles antropologi; persepsjon og bilder som filosofisk problem_. 2010. Upublisert manuskript. Institutt for førstesemesterstudier og filosofi, Universitetet i Bergen.

::: details I EndNote
Legges inn som "Book"
Fyll ut feltene: Author (trykk «enter» mellom hvert navn hvis flere), Year, Title, Publisher. (Skriv "Upublisert maunskript" før institusjonstilhørighet avskilt med komma)
::: 
:::: 


### Manuskript under publisering, antatt (in press) 

::: teksten
(Forfatter Tittel)

Staksruds forskningsarbeid i _Children in the online world_ avdekker faktisk nettbruk blant europeiske barn og deres familier.
:::

:::: ref
Etternavn, fornavn. _Tittel_. Utgiver (manuskript, antatt, under publisering)

Staksrud, Elisabeth. _Children in the online world: Risk, Regulation and Rights._ Ashgate (manuskript, antatt, under publisering)

::: details I EndNote

Legges inn som "Book"
Fyll ut feltene: Author (trykk «enter» mellom hvert navn hvis flere), Year, Title, Publisher (Skriv "manuskript, antatt, under publisering" i parentes etter utgiver)
::: 
:::: 


### Bilde
Refererer du til bilder uten å legge de inn i teksten din, **skal referansemalen for hvor du fant bildet følges**. 
Viser du til et bilde funnet på nettet, skal referansemalen for nettsider følges. Viser du til et bilde funnet i en avis, skal referansemalen for avis følges.

Legger du bildene inn i teksen din skal referansen komme umiddelbart etterbildet som en figurtekst. 

:::: ref

Fig. 1. Man exercising from: Green, Annie. "Yoga: Stretching Out." Sports Digest, 8 May 2006, p. 22. 
Fig. 2. Annakiki skjørt fra: Cheung, Pauline. "Short Skirt S/S/ 15 China Womenswear Commercial Update." WGSN.

:::: 


### Kompendier

Dersom man skal referere til tekster fra et kompendium, viser man til originalverkene (for eksempel tidsskriftet eller boka), ikke til kompendiet. Det gjelder også sidehenvisninger.


### Forkortelser

Dersom et dokument er utgitt av en offentlig instans, organisasjon eller forening skrives navnet vanligvis fullt ut i alle siteringene. Forkortelse kan brukes dersom den er lett gjenkjennelig. I så fall må du ved første gangs sitering skrive hele navnet og forkortelsen.

> _(Norsk rikskringkasting \[NRK\],_ Dagsnytt _1999)_

Ved annen gangs sitering og senere:

> _(NRK,_ Dagsnytt _1999)_

